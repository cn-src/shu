



卷一 唐天子建储安国本 贤小姐园中争宝剑 桓总戎遣子探内亲 桂舍人月下遇妖魔

朔风凛冽暮冬天，长夜严寒转未眠。冷月半轮窥绣户，残檠一盏射帘前。
自怜弱质难酬应，犹幸高堂有动怜。闭户每将针线缀，消闲多近药炉边。
常开奁具寻文墨，性喜研朱染小笺。三奇缘传经删定，榴花异梦再垂编。
自愧拙才非咏絮，敢留字迹玷羞惭。只缘尘世浑如梦，弹指韶光去不还。
一旦渺茫脂粉散，应无事业可流传。遗得数篇残句在，得人批黜亦难寻。
故而不揣粗庸句，爰集成编付梓人。虽无子史诗书妙，离合悲欢亦足聆。
闺阁知间休见晒，开卷先提第一篇。

事属六朝攻伐后，隋朝文帝定乾坤。嗣位荒淫隋炀帝，荒荒四野惨流离。
弑父弑兄根本失，大兴土木虐军民。草莽英雄都起义，烟尘处处动刀兵。
陇西天产直天子，姓李名渊镇太原。龙凤之姿天日表，英武驰名握万军。
哀怜黎遮遭涂炭，激反关中起义师。部下貔琳兵百万，帐前谋士客三千。
二十七家英勇将，开国元勋十八筹。义旗遥指人难敌，除凶斩暴救良民。
即位西京开帝业，建基国号大皇唐。重开化日光天界，永镇龙廷宝位长。
圣驾宾天传太子，太宗之后有高宗。女乱当权因武后，中宗复位赖忠臣。
韦后弑君天下乱，睿宗定鼎国家安。传至玄宗天宝帝，范阳兵变起胡尘。
金车避贼巡西蜀，肃宗天子继皇猷。多亏李郭诸名将，平定江山殄贼氛。
此际代宗登宝位，乾坤一统久清平。保国文臣怀赤胆，扶朝武将秉忠心。
进贤退佞真英主，早朝宴罢果明君。昭阳内治张皇后，母仪懿德女中尊。
独产琼云公主女，芳年十四貌仙娥。东宫蒋氏生皇子，御龙为讳貌昂昂。
年交十六多仁孝，弓马精通饱学才。西苑贵妃刘氏女，龙生皇子两呈祥。
公主素云方十二，幽娴窈窕貌如仙。皇子扳龙才十岁，孝友天生七步才。
职受寿王颜似玉，因年尚幼现随师。中宫叹欠金龙种，六部弹官谏立储。
帝爱御龙才德著，授立青宫继国基。昭阳国后多欢爱，张侯外戚不甘心。
太子谦恭存孝道，佞臣无策起风波。况值圣君明治国，济济多官国栋梁。



笔波先叙忠贞相，祖籍湖南挂锦衣。姓桓名凯驰名勇，久镇山关却有年。
职受总戎忠耿耿，管辖军民纪律严。室内夫人梅氏女，兰桂森林膝下芳。
长子仲宣名楚玉，秦晋方家贵玉人。现职随朝为谏议，敢言直谏百僚钦。
次子仲章方十四，名为斌玉貌仙郎。文能信口成佳句，武会穿杨勇绝伦。
绮阁深存双姐妹，斌媚芳姿绝世夸。长号琼卿大小姐，才欺咏絮貌欺仙。
一种幽娴人莫及，端庄真是女中魁。垂帘镇日吟诗句，未肯寻芳出绣闺。
十五妙龄犹待字，椿苴爱似掌中珠。次号珠卿二小姐，芳容别是一宫仙。
比玉生香花解语，春色才交十二春。岂但闺庭才似锦，尤喜深通弓马劳。
二舍仲章多爱羡，每与园林走马游。双亲爱女从儿意，小姐琼卿谏妹儿。
闺女只堪存绣客，刺绣吟诗始合宜。马上功名非妹好，有碍闺仪欠雅观。
况吾贤妹闺中玉，弱质娇躯怎受劳？聪明听姐微言谏，此后刀枪勿再提。
珠卿小姐微微笑，吾姐良言敢不遵。奈妹生平难守静，姐姐妆前代察情。
驰劳弓马非无故，或者苍天肯动怜。一旦边庭当用武，妹建功劳与姐观。
听毕琼卿思好笑，满口娇痴怎解详。执手含欢呼爱妹，这般志气果难寻。
今现圣君长在位，不少忠君济国臣。纵使干戈侵四野，武功亘古出男儿。
我妹广寒宫里玉，容易夸言阵上劳。劝妹雄心收拾起，功劳让与父和兄。
珠卿听毕微含笑，彷徨无语把头低。琼卿笑挽香罗袖，同往华堂省二亲。
珠卿小姐称承命，双双姐妹动金莲。侍儿即把湘帘卷，扶拥多娇上画堂。
宫裙辗转鸣环佩，兰麝风吹馥郁香。穿过玉栏杆十二，高堂深处谒尊人。
双提彩袖家庭礼，笑启樱桃借问安。总制夫人心大悦，赐坐娇娇二女郎。
自喜兰闺存美玉，不知射雀属何人。相公劳碌君王事，儿女良缘不小心。
桓爷笑对夫人道，下官此事久留心。其奈此间无俊士，庸才怎许射雀屏。
昨赴同僚宣府宴，他能卜算验如神。吾将二女烦他算，听彼批评恐不真。
梅氏夫人欢启问，他算吾儿是若何？桓爷悦色回言答，宣兄夸奖女琼卿。
道有紫微星入命，五行无缺贵人多。后刀洪福非他比，母仪天下万人尊。
嘱吾切勿牵婚配，三载之中便见机。次算珠卿言更妙，比姐繁华逊一筹。
功高震主夸闺秀，夫贵妻荣万古芳。尚问可能知武艺，下官哄道不能知。
想他推算虽虚诞，一二言词亦颇真。夫人听罢微微笑，命理精微怎预知。
但吾爱女全才貌，终须择个俊英郎。姐妹闻言羞侧首，桓爷命召二官人。
仲章闻命披衣服，登堂揖见二椿聋。双双小姐同施礼，夫子见子笑颜开。
总制呼儿欢赐坐，斌玉殷勤问事情。不知大人何事故，召儿面谕赐知闻。
总制欢欢呼爱子，一事差儿走一遭。姑父桂相分离久，总督江南管万民。
不知近况如何祥，姑娘弟妹或平安。手足之情常挂念，虽有音书未晤逢。
今幸明年将大比，正是吾儿奋翼时。也当买棹登京国，趁此离家正合宜。
江南本是中途路，探候姑夫歇数时。即当起马京都去，长兄衙内读诗书。
斌玉闻言犹未答，夫人欢悦启言陈。此举吾儿真两便v舅爷母妗也居京。
记得媚仙梅表妹，与我娇儿上下庚。小小玉容夸出众，别来未识是如何。
传闻博学才如锦，应知出落更非凡。我儿自便留心察，可结婚时便结婚。
楚玉在京堪作主，筹议哥哥即举行。桓爷一听微含笑，夫人总是说婚姻。
莫夸侄女芳容美，就吾甥女岂输人。碧芳斌眉全文武，昂昂器度赛男儿。
总看仲章儿福分，二娇得一显门闾。琼珠小姐双含笑，公子躬身笑启陈。
大人差遣儿从命，姻缘之事不须提。眼下功名犹未就，室中怕没玉颜人。

珠卿笑戏哥哥道，原来如此却难知。但是吾兄潇洒士，口说真时心未真。
夫人公相开颜笑，仲章公子笑回言。妹儿不必言游戏，绝色佳人天下多。
我们僻守区区地，未曾访问怎能知。若得声名遍天下，玉人怕不上门来。
道是才郎非易得，就有才华貌不扬。天生吾妹英雄女，当使奇人合夙缘。
小姐一闻羞不答，总戎不觉笑微微。我儿听说言深是，此事吾曾久挂心。
琼卿慢议婚姻事，验其卜算假和真。珠妹良缘儿代访，若遇才人可议婚。
公子欠身称领命，双双小姐玉颜红。亲前造退归闺苑，桓舍遥观满脸春。
总制夫人同对议，堂中择下吉行期。二舍书轩方结束，夫人代子整行囊。
拨下抱琴年少仆，服侍官人途路中。桓爷已把封书写，华堂设下饯行筵。
怎见此时桓二舍，浑身装束貌昂昂。头上金冠银抹额，锦袍丝带束肢腰。
防身挂下青锋剑，皂靴粉底步凌云。神仪照日人中杰，卫玢潘安不足夸。
内厨进上华筵宴，安坐夫人与总戎。斌玉舍人居上座，二卿姐妹饯家兄。
袖出葱尖抡宝盏，两两书童进美肴。席残已设红毡候，公子登毡拜二亲。
桓相夫子双挽子，不胜恋恋惜儿离。取出三封书信付，细把言词嘱爱儿。
此行先把姑父访，将我书文当面呈。次到京都参舅妗，仲宣衙内可栖身。
诗书勤读休荒废，望汝成名鱼化龙。寄语汝兄居帝阙，竭力朝堂要尽忠。
久闻国戚张侯帅，贵比王公势焰高。所为所作皆非理，门庭如市爪牙多。
汝兄身列言官位，当出头时要出头。切休畏避贪荣贵，辱吾家训败吾名。
舍人一一都承命，桓氏夫人嘱再三。我儿代妹寻佳婿，务要留心不等闲。
汝父含胡从卜算，说甚琼卿慢议婚。从来卜算天花坠，见谁应验有何凭？
徒然耽搁深闺女，丹凤衔书何日来？况且官家非别比，蛾眉冷落几多人。
宫苑荣华吾不羡，惟求得一美才郎。姐妹姻婚双托汝，娇儿缓缓用心寻。
桓爷好笑凭妻意，斌玉躬身领母言。大人所谕儿恭领，敢不殷勤用意寻。
才子佳人无错配，管教觅得美郎君。儿今奉命离家去，途中惟挂二椿置。
定省荒疏儿不孝，愿我双亲福寿长，桓相夫人呼爱子，儿宜自爱勿忧吾。
但愿娇儿当奋志，一举冲天立庙廊。仲章再拜抬身起，揖别同胞姐妹身。
愚弟今承父母命，访姑访舅上皇京。堂上大人应寂寞，全祈姐妹戏承欢。
二娇敛衽双还礼，兄弟何须出此言。女道循循奴本等，膝前承奉敢辞劳。
贤兄此去迢迢路，半取功名半探亲。水陆风霜宜保重，专望泥金捷报来。
若见姑娘舅与妗，代奴传候请金安。次及表兄表弟妹，哥哥嫂嫂候安康。
斌玉闻言称晓得，夫人公相属家童。公子远行初出路，汝着殷勤用小心。
抵京如若安无事，吾当重赏不相亏。抱琴叩首承爷命，阶下金鞍已备齐。
舍人再别心伤切，牵父袍衣相滴衿。临阶无奈登鞍马，小仆挑装亦起行。
离了总戎框帅府，匆匆取路上皇京。公相夫人双别子，也觉凄凉膝下单。
庭前幸有娇娇女，殷勤孝道悦尊人。昂昂壮气桓公子，此去求名事业多。


停书斌玉途中事，京都叙表贵皇亲。张姓双名张世杰，受爵朝堂平远侯。
当世枭雄人莫及，权倾天下万人惊。室内太君曹氏女，膝前兰桂共三枝。
爱女入宫为国后，天子门楣宠渥深。长子张方为国舅，奸枭无比赛严亲。
夫人梅氏多贤淑，本是忠良贵玉人。却与山关桓相室，同胞姐妹至亲人。
孽缘错配奸谗相，琴瑟闺闱勉强调。芝兰增得双男女，小姐芳年十二春。
贵讳绛枝颜似玉，花输窈窕柳输娇。少小妙才夸道媪，精通武艺赛宣娘。
沉重闺房遵母训，夫人爱女胜珍珠。痴痴公子方三岁，襁褓怀中号占元。
张侯次子张雄号，出任荆州作抚台。秦晋夫人黄氏女，庭前已种一男儿。
双名号作张廷保，十五年华颇长成。借父威权和祖势，般般奸狡虐良民。
张侯独掌朝纲政，一呼百诺贵非凡。出入朝堂无忌惮，僭用銮仪比圣君。
莫言文武趋权势，九重天子也低头。朝中恼煞诸忠士，极品元勋社稷臣。
姓罗名海精忠帅，世袭荣封越国公。内闺太郡邹家女，规助彬彬四德全。
爵主锦魁年十二，美如冠玉貌潘安。虽说武夫侯帅子，飘飘儒雅一才人。
胸存锦绣倾珠玉，力拔山川武略精。曾游武泮夸年少，好逑未有俊娇娥。
有姐香闺今十四，绣阁芳名罗锦春。幽娴俊雅全才貌，良缘受聘美郎君。
却是当朝梅帅子，世忠小舍结朱陈。梅爷祖亦湖南省，耿耿丹心号兆辉。
官居经略兵权握，夫人林氏性温良。长妹于归张国舅，次妹牵婚桓总戎。
爱子世忠婚已定，闺中尚有女娇儿。贵讳媚仙贤小姐，温柔情性貌如仙。
梅爷爱惜娇娇女，娇美真如宝玉看。年始十三知礼貌，武略文章件件精。
果是名门无价玉，岂许庸才缔凤缘。梅爷为国忠王事，训子书窗苦读勤。
黄卷青灯休错负，欲振家声在此遭。舍人领训多勤学，笔吐珠玑泣鬼神。
却与锦魁罗爵主，至交好友甚知心。虽说未婚郎与舅，往来会饮若同胞。
更同蒋相皇亲子，舜昭公子结良朋，蒋爷国舅椒房戚，就是东宫妃子兄。
文氏夫人仙逝久，遗下娇娇女共男。琴仙小姐多娇媚，兄妹相亲友爱多。
蒋舍书轩无所事，惟有诗收对眼亲。


忽见小童传报入，罗衙世子访官人。欢喜舜昭忙出接，延入轩中即递茶。
笑问罗兄何贵干，光临门必自有因。锦魁欠体微微笑，特至扳兄出帝都。
闻得杭州苏省地，虎丘名胜最堪观。我们忝作公侯子，困守衙门展翅难。
意欲与兄同一耍，数月程途料不妨。舜昭一听沉吟久，欠身陪笑唤罗兄。
多承雅意来相挽，本当从命伴同行。但虑家尊多疾病，未便抛离作远游。
望兄见谅休相怪，恕予不敢出皇都。锦魁听毕知难强，含笑抬身告别回。
蒋舍连忙留挽住，贤兄怪我急辞回。往常对叙多时久，今日匆匆太薄情。
罗生好笑回言答，弟何如此太多心。予因欲往梅衙府，订同姐丈议行期。
蒋舍闻言方放手，锦魁作别出书轩。舜昭相送登鞍马，罗家公子去如飞。


绕遍天街驰马快，梅府衙前即下鞍。报入世忠公子晓，整衣大悦出相迎。
相携玉手吟吟笑，书轩让坐递香茶。罗舍欠身呼姐丈，弟特登门议座前。
虎丘胜景闻名久，未曾一玩谦于心。已察家严经许允，也曾扳挽舜昭兄。
渠因年伯多沾恙，恐亏侍奉不能游。不识姐丈欢允否，伴弟同行耍一遭。
世忠闻说微含笑，罗兄游兴忽然生。尚烦权在窗中等，弟当请命二椿苴。
锦魁悦色连称是，梅舍欢然即起身。摇摇玉步离书馆，登堂谒见两尊人。
梅相夫人欢赐坐，媚仙小姐见哥哥。公子欠身含哂笑，殷勤告上父和娘。
顷者罗家鸾弟到，订约孩儿玩虎丘。来往路途须数月，禀上爹爹意若何？
林氏夫人犹未答，梅相踌躇许爱儿。既是锦魁因舅挽，伴随一往亦无妨。
何日起身曾问否？公子回言尚未查。相公点首方无语，夫人谓子太贪游。
迢迢道路非儿戏，跋涉风霜不等闲。舍人低首微微笑，媚仙含哂启留唇。
哥哥本是奇男子，远出游行正合宜。异日功名能到手，政事羁马玩不能。
叹奴屈作红颜女，抱负衷心怎得舒。梅爷听毕呵呵笑，抚爱娇娇女玉人。
聪明出口昂昂志，可惜非男作女郎。舍人好笑辞亲退，芸窗欢悦见罗生。
备言家父欢相许，问兄何日出京城。罗舍喜言期不远，十三吉日数天中。
弟今回舍修行李，至期再到挽同行。世忠笑答休劳驾，弟当造府挽贤兄。
锦魁笑道从尊便，拱袖相辞上绣鞍。

匆匆回返罗公府，定省华堂见二尊。夫人见子多欢悦，罗爷喜问锦魁儿。
汝往各衙扳好友，众生谁允伴儿行？世子躬身回答父，姐夫应许共同行。
已把日期通彼晓，十三渠至访孩儿。罗相闻言连道好，郎舅同行有护持。
锦魁喜悦将身退，夫人内室整行囊。


不觉行期当此日，梅府先提梅世忠。行李金鞍皆已备，两个书童伴舍人。
华堂早膳方完毕，梅舍殷勤别二亲。夫人挽手重重嘱，小心路途不非凡。
宜歇宜行休强勉，早回京阙慰吾心。舍人顿首承娘命，梅爷正色嘱娇儿。
此去闲游非正事，早催姻舅返京都。花柳外乡休久恋，攻书举业勿抛丢。
公子世忠连应诺，小姐登堂送长跪。舍人再别登鞍马，二仆相随出府门。


越国府中人早起，锦魁装束别椿聋。双亲叮嘱娇娇子，赏罢春光早转回。
勿致倚闾吾切望，莫误功名武艺疏。世子答言儿怎敢，大人保重莫忧儿。
回身又别同胞姐，锦春含笑送连枝。外报梅衙公子到，罗爷同子出相迎。
梅舍躬身参岳父，罗相相携笑满颜。问言贤婿同游玩，须当早返博功名。
不须地主寻庄店，军门桂相我知交。扰他数日无妨碍，即便回京勿久延。
二生领命声声诺，锦魁又入别慈亲。出堂拜别生身父，郎舅双双始上鞍。
小童随拥人三四，离了衙门出凤城。花香鸟语迎人意，游春俊士马蹄忙。


停唱二生途上事，江南先表桂凌云。官居总督封疆贵，一点丹心贯斗牛。
夫人桓氏名门女，举案齐眉礼似宾。娇美闺庭双爱女，神仙女娥两不降。
长女碧芳年十二，冰肌玉质广寒仙。文欺咏雪回文美，武赛穿云落日奇。
次女素芳年尚幼，十龄春色颜妖娇。闺中从姐攻书史，凝重端庄母训遵。
公子子芳今十四，二娇俱是妹儿身。将门之子知韬略，旧年泮水采芹香。
少年虽说全才貌，迟照红鸾未结婚。堂上夫人和督宪，为女婚姻好挂心。
天生白壁酬明主，掌珠当托美才郎。男儿娶室还容易，娇女良缘莫乱牵。
夫人闷启夫郎道，相公历任已多年。眼中未见多才士，爱女芳年渐长成。
误过桃夭期不再，佳婿乘龙何处寻？桂爷笑答卿休虑，从来淑女配才人。
下官暗地曾查访，已经属意一才郎。系是夫人亲内侄，仲章才貌称吾心。
别后几年都未见，不知变态近如何。传闻已采芹香美，公车北上必登京。
顺路此间无不访，面订朱陈却未迟。桓氏夫人闻大悦，果然斌玉士中龙。
碧芳先议终身事，素女迟延尚不妨。议毕夫妻心喜悦，子芳大舍至堂前。
欠身施礼深深揖，督宪夫人喜见儿。笑指金交呼子坐，问言书馆作何因。
韬略休抛须演弄，武闱将动好求名。公子微微含笑答﹐孩儿怎敢背亲言。
二妹今朝何处去？未主高堂伴二尊。桂爷正欲回言答，碧芳小姐已登堂。
带绣鸳鸯飞辗转，裙摇环珮响铿锵。生成倾国倾城貌，长就兰心蕙质才。
殷勤定省堂前礼，杏脸生春笑玉颜。欢喜夫人和桂相，赐坐娇娇掌上珠。
闻知近日为师傅，训妹攻书怎得闲？女徒质地如何样？西席斋规要整严。
碧芳闻语含羞笑，椿萱已哂这般言。孩儿自愧庸才女，敢同素妹说师生？
遇逢数日谈诗赋，尊人莫听众胡言。今日登堂因有事，求我爹爹赐一珍。
桂爷笑问何珍宝，爱女言来岂不依？小姐闻言心内喜，欠身含笑启樱桃。
久闻祖上流传宝，一对飞龙利剑珍。除妖斩怪非常物，老爷珍存已有年。
儿今叨爱求严父，乞将此剑赐孩儿。子芳笑问同胞妹，原来汝亦索青锋。
愚兄也为双龙剑，特至堂中禀二尊。却值闲谈犹未问，岂知吾妹亦同心。
桂爷笑对男和女，若提宝剑有来因。事缘曾祖延辽国，唱凯回京至半途。
可处上仙亲下降，假作游方道士身。赠送飞龙双利剑，嘱言留赠女郎君。
此珍本是仙家宝，善能变化镇娇邪。等待神枪来出现，自然此剑也分明。
祖父收存箱箧内，谁知三代没姑娘。娇儿虽说是韬略，不知运用亦徒然。
碧芳一听芳心喜，拜启椿亲赐与儿。自当耐等神枪现，必然变化及时知。
桂舍说言无此理，妹本闺人要此何？青锋当让愚兄得，报国忠君始合宜。
小姐笑声兄错语，建功何见俱男儿？若说太平朝野静，自然武备不须提。
倘逢四处狼烟起，安知愚妹即输兄？桓氏夫人含笑道，兄妹相争好没由。
青锋本是无情物，汝争我夺作何因？桂相一观思好笑，止问娇儿不用争。
既然要此双龙剑，必定精通武艺强。兄妹今朝同一演，青锋作采意如何？
舍人小姐闻亲语，欢悦躬身领父言。孩儿愿展平生技，夺取青锋始显奇。
桂爷一笑抬身起，指挥童仆往花园。射圃中间重打扫，预备金鞍马匹齐。
回复爷爷都已备，军门遂即入厢房。捧出一双真宝剑，光辉耀日亮如银。
笑唤夫人同一往，卿为见证莫偏心。夫人哂笑呼鬟女，香闺可请二千金。
素芳闻召登堂上，夫人挽女说情由。汝姐汝兄争宝剑，我儿同往看如何？
小姐欢言儿愿往，制宪心欢即起身。夫人二女双随后，子芳桂舍喜同往。
匆匆都入花园内，十数家丁两列迎。

无情利剑非轻耍，倘逢失误怎分张？素芳喜答娘休虑，孩儿正要看交征。
哥哥姐姐虽争战，必自留心那有伤？夫人说道休胡说，桂相沉吟未应从。
碧芳再进殷勤察，父母尊人不用忧。但虑哥哥在反复，不然儿愿比输赢。
何怕长兄多武勇，若会伤儿算彼能。孩儿也自留心战，怎敢刀枪犯长兄？
子芳笑答休夸口，有甚奇才早展来。小姐嘱言兄语定，莫至临朝话又翻。
舍人闻语心中恼，问妹言词太见欺。勇儿一语如山重，便输龙剑亦何妨？
碧芳定实欢无限，禀命椿亲愿交征。夫人不允相拦阻，桂爷哂笑已依从。
兄妹交征非小可，切休错误我惊忧。小姐舍人同领命，阶前齐上锦龙驹。
子芳手挺方天戟，碧芳单取火尖枪。压陈家丁双奏鼓，闪出青青俊秀郎。
昂昂马上夸英勇，威风不下二郎神。右边出马千金女，锦袍绣铠灿龙麟。
斜按火尖枪一柄，马上施礼见家兄。愚妹今朝争宝剑，有犯哥哥乞海涵。
公子笑容称岂敢，愿祈赐教乞施能。话间横转方天戟，直取同胞妹玉人。
小姐抡枪忙接战，两马相交各展才。腾腾鼓响惊飞鸟，阵阵尘沙起马蹄。
手足双双争利剑，各显英雄岂肯低。子芳桂舍真英猛，般般战法出人先。
恰似仙郎离洞府，前遮后挡倍留心。英雄小姐尤难得，力敌哥哥大将才。
蹁跹马上轻如柳，尖枪竟似一条龙。但见白光寒冷冷，绿掩红遮不见人。
喜煞素芳二小姐，凝眸细观不回晴。夫人看久双眉锁，大悦军门桂督台。
连连拍案长称羡，虎女麟儿一对奇。顾令小童传语下，输贏速定领青锋。
兄妹闻言都奋勇，全无退让各争强。耳听鼓声心更急，画戟尖枪扰一团。
怒了子芳桂小舍，喝彩同胞妹玉人。今朝不信难赢汝，定要青锋属我们。
横挑画戟张弓箭，要射龙麟战马蹄。但闻--闪弓声响，一点流星照面来。
碧芳小姐秋波快，不慌不慢把枪拦。偏偏抵住狼牙箭，一枝流矢落尘埃。
纤腰忙解红绦索，照定哥哥桂舍人。红光照耀当头套，马上将军落绣鞍。
小姐碧芳忙下马，请起家兄失礼深。桂舍含羞红满脸，桂爷台上笑春风。
命召干金公子至，笑问娇儿今若何？子芳此际心输服，娇妹英雄果不知。
况且孩儿言已定，愿让青锋怎敢言？制宪闻言心大悦，传召娇娇女俊才。
玉步上台参父母，粉汁淋淋湿玉颜。夫人怜惜亲生女，不胜抚爱玉纤纤。
袖提锦帕收珠汗，笑言无故这劳神。桂爷喜取飞龙剑，交付娇儿桂碧芳。
马上英雄夸独步，不枉吾家俊女郎。小姐接来双宝剑，无限心欢展笑颜。
欠身拜谢生身父，多蒙爱惜赐青锋。他年若遂平生愿，皆出爹爹所赐恩。
宪台扶女多欢悦，有志娇儿世罕俦。呼童收拾刀枪器，官人小姐卸戎装。



桂相夫人离射圃，领同男女至花园。一声吩咐排筵宴，牡丹亭上赏花枝。
小童答应传爷命，玉盏金匙顷刻排。水陆珍馐分百品，交椅东西安放齐。
上座夫人桂制宪，侧坐千金与舍人。进酒侍儿斟玉液，捧肴小仆献苍鳞。
二娇出位抡金盏，殷勤劝酒二椿萱。安宴尽欢皆放量，入眼春光映绮筵。
桂爷此夕多欢畅，酒尽金樽喜举杯。回头笑问夫人道，吾闻内侄女珠卿。
英雄本是金闺杰，不知才貌果如何？桓氏夫人含笑答，珠卿此女世间稀。
小小娇容倾国色，轻盈更胜姐同胞。家兄钟爱双娇女，幕里红丝未易牵。
桂谷哂笑回言道，儿女姻缘最恼人。眼下子芳虽习武，冬间也着上京都。
免至炎天多暑气，早赴京都早放心。夫人点首君言是，小童又进奉金杯。
酒席未残天色晚，玉镜当空桂魄清。亭中处处纱灯亮，至亲欢饮未曾休。
外报将军来会叙，桂爷离位始抬身。公子问亲何急事，黑夜前来应有因。
军门笑道无他故，知交之友料清谈。言完忙整衣冠出，接见将军不用提。


夫人命散华筵席，侍女提灯照玉人。小姐双双都起位，子芳公子笑相栏。
月色澄清真可爱，正应吾们彻夜游。吾妹非如庸俗女，岂堪辜负月中娥。
莫为今朝多得意，欺我无能不共游。碧芳住步微微笑，哥哥今日怪奴身。
欲赏蟾光当领命，母亲二妹可同游。夫人随答吾难等，内堂事故未清闲。
回问素芳儿去否，千金答母共归闺。舍人唤妹同游玩，小姐随娘不肯停。
夫人叮嘱男和女，再玩须臾可出园。此间风露非轻要，夜深月下莫贪游。
兄妹齐声称领命，夫人桓氏出金交。留下一双闺内婢，侍候香茶伴玉人。
带了素芳娇爱女，青衣引路执纱灯。碧芳同了亲兄长，送出娘亲与妹儿。
阵阵灯光人去远，公子欢欢又上亭。笑牵玉手呼贤妹，同出雕栏耍一遭。
小姐起身移玉步，与兄同下牡丹亭。侍儿忙取双交椅，安坐千金小舍人。
子芳细盼同胞妹，月下花前更出群。美如白璧娇还媚，一段丰姿绝世奇。
父母每夸桓表貌，谅设东床待此人。未必仲章才貌美，娇妹明珠岂暗投？
想此低头微哂笑，青衣奉进两杯茶。碧芳接盏春山展，问兄何事反沉吟。
子芳一笑无言答，饮毕香茶付侍儿。手指花间呼妹道，汝观月色映花枝。
如雾如烟诚妙景，多情风更送香来。碧芳拂袖含欢道，土苑名花更可观。
愿兄早赴鹰扬宴，万里封侯拜帅荣。舍人笑答休虚奖，庸才休想步青云。
吾妹妙才堪济世，何不乔妆假木兰？兄当伴汝同科试，早折蟾宫第一枝。
金章紫绶随青琐，方显奇才女丈夫。小姐微微含笑容，真为妄想梦中虚。
莫说微才难中式，就能侥幸进身难。已陷闺闱红粉阵，怎作须眉男子妆？

公子笑言难可料，朝中天子重贤才。岂无恩泽施闺阁，或且开科选女元。
碧芳笑道休胡说，见谁中式女魁元？纵使果然开女试，妹儿也不想求名。
红颜多半招灾祸，轻露容光欠雅观。桂舍笑颜无语答，步出栏杆玩月行。
三径花阴遮皓月，一池绿水漾金波。风摇枝叶萧萧响，花吐馨香阵阵闻。
舍人又过湖山畔，顿觉狂风透体寒。愁云惨雾昏明月，当头现出一妖精。
赤发红须生两角，眼吐金光四散飞。口内黑烟迷滚滚，对面冲来匕窍中。
狰狞怒色昂昂立，哧煞多才桂舍人。骨软筋酥难立定，一声大叫跌尘埃。
亭中惊动千金女，忙问哥哥为甚因。连唤数声无答应，急呼侍女敏纱灯。
迢迢玉步来亭下，探望同胞桂子芳。转过蔷薇花架右，秋波一看失芳容。
见兄软倒湖山下，袍袖遮颜锦带松。忙令青衣来抚挽，扶起官人软似绵。
惊煞娇娇桂小姐，何事哥哥作此形。命鬟急急携交椅，火速提汤谶舍人。
青衣领命忙忙去，小姐呼兄快定神。见兄紧闭双星眼，玉颜如菜汗如珠。
心慌难禁流珠泪，扶坐金交椅上安。难等茶汤先接气，櫻桃对口引神魂。
悠悠气度丹田转，公子迟迟渐定神。口内呻吟呼爱妹，喜动千金桂碧芳。
回答哥哥奴在此，兄因何故失精神？舍人欠体开眸视，眼前不见那妖精。
忙挽同胞娇妹手，启言吓坏我们身。散步此间逢恶鬼，怒目张牙吐黑烟。
遭彼一冲魂魄散，险些难出此花园。小姐闻言颜失色，沉吟半晌问家兄。
园中素昔多平静，今夜何来这恶妖？舍人未及回言答，隔林隐隐有灯光。
正是提汤鬟女到，随后纷纷更有人。却是小童和众婢，扶拥夫人入内园。
桂爷客散闻奇事，慌忙也至望娇儿。小姐舍人又接见，桓氏夫人喜见儿。
执手问声何处鬼，精神定否可归轩？我道更深休久玩，无端兄妹太贪游。
公子答言神已定，慈母椿亲不用忧。桂爷因问娇娇子，汝见娇（妖）精是甚形？
夫人说道何须问，亲取香茶递爱儿。舍人饮毕同亲诉，细告娇精恶状形。
众女侍女都惊怕，桂爷不信只沉吟。传命家人持器械，掀开湖石验分明。
夫人忙阻休多事，虑恐妖灵果在中。桂爷笑道真痴胆，鬼魅无非偶现形。
堂堂将相心持正，怕甚娇（妖）魔笑煞人！卿可带同儿女出，下官定要细查明。
夫人蹙黛难拦阻，起身挽住女和男。公子随娘同起步，小姐踌躇启绛唇。
母亲兄长今先出，儿伴爹爹且暂停。夫人责女休留滞，汝父斯间有众童。
小姐彷徨含哂笑，桂爷随答亦无妨。碧芳不比夫人胆，伴吾少刻共归闺.
青衣左右提灯照，夫人无奈也依从。领了子芳娇爱子，纷纷先出内花园。
太湖石畔纱灯亮，火把高烧斗月明。相公指点家童仆，各持器械到来临。
用力掀翻湖石块，掘开泥土要观明。一阵红光迎面起，滚出团团一宝珍。
恰似火球旋转急，滚到多娇小姐旁。吓退许多童与仆，桂爷至此也张皇。
碧芳忽见心惊骇，忙退金莲仔细观。火焰全消浑不动，一方石匣地中存。
低头捧起观详细，带土含泥不甚明。玉手翻开方石盖，隐隐中存金字书。
连忙捧与椿亲看，军门拉过细观明。内中取出书三本，月下顿开看甚书。
龙飞凤舞螂文式，又非篆字俱难明。递付娇儿能识否，碧芳细认展秋波。
字字楷书非走篆，内载仙家幻化奇。布阵行兵皆要诀，驱神召鬼大神通。
此陆心欢无限喜，下拜椿亲乞赐儿。桂爷扶起亲生女，笑言儿识是何书？
小姐禀言皆楷字，仙篆兵书天地人。军门笑答真奇怪，吾看分明是篆文。
天生我女能知解，应属娇儿不用言。佳人见许春风笑，仍把仙书贮匣中。
自喜娥眉多有幸，得书得剑应非凡。相公即命提灯炬，携手娇儿共出园。
小姐欢欢随父后，纷纷童仆俱相随。



都出花园休细表，先唱夫人与舍人。一齐来到华堂上，素芳接见母和兄。
慌忙借问因何故，忽报离魂吓煞人。桂舍相携详细诉，小姐闻言也骇然。
原来恶鬼娇形现，难怪哥哥吓失神。姐姐父亲何处去，难道于今尚在园?
夫人愁道休提起，痴迷唯有汝严亲。眼见妖精犹不信，要开湖石验虚真。
汝姐现今犹未入，都在花园内面存。素芳闻语又眉锁，鬟报爷爷已入堂。
火光照耀军门到，小姐相随也上堂。夫人接见亲夫主，忙问开观有甚珍？
桂爷坐下微微笑，细对妻儿诉事因。汝言惧怕妖魔现，岂知却是上仙书。
有福碧芳吾爱女，能解蝌文字妙奇。众人听毕称奇怪，仙书怎会变妖邪？
都向碧芳来索看，千金捧上母亲前。桓氏夫人亲接过，子芳同妹亦前观。
石匣长惟三寸阔，内贮奇书小字题。展开一看痴呆了，绝无一字可知明。
仙家动用真奇巧，天书应属有缘人。众人反复难知解，齐言奇事好难明。
夫人交付娇娇女，嘱言珍重好收存。命鬟即便排香案，唤道娇儿谢上仙。
小姐碧芳承母命，净手焚香叩上苍。公子辞亲归馆睡，夫人桓氏唤娇儿。
此时身上如何样？子芳笑答已平安。相辞离出华堂去，素芳姐妹亦归闺。
碧芳此际欢无限，亲掩纱窗两扇门。呼鬟捧进金盆水，自将石匣浴兰汤。
洗除泥土无尘垢，捧向灯前细看明。原来却是无瑕玉，雕刻飞龙舞凤文。
心欢展诵仙灵咒，一点诚心学法奇。玉手掀开第一本，变化无穷件件奇。
内载飞龙双剑法，果能大小可成龙。用心演弄频频读，无心安睡上牙床。
碧芳本是聪明女，过眼全无一字遗。青衣贪睡人人急，奶娘进步唤千金。
更漏渐沉当歇息，久坐风吹恐不宜。碧芳好笑方离位，收存宝剑与仙书。
卸妆方始登牙榻，蝶梦悠悠入睡乡。

奇女虽属英雄女，园内妖魔怎得知。那妖本是终南怪，久炼神通老鹿精。
奉着上仙亲法旨，看守神枪与道书。专等桓家王与后，交明宝贝即回山。
此夜露形逢桂舍，只得潜身暂避逃。回来不见天书宝，惟剩神枪未被收。
不禁暴跳如雷怒，失去奇书罪怎逃。难见上仙回法旨，必然性命不能留。
生嗔顿起狼心念，吹风作雾出花园。手挺长枪心恨恨，赶至深闺绣阁前。
喝叫一声桂氏女，不还法宝不干休！腾腾怒色推窗棂，抬头忽见失三魂。
窗前金甲神人守，宝锏双提左右分。大喝何方妖孽怪，取来冲犯贵人前? .
速速退归吾放汝，不然锏下脑浆倾！那妖忽见魂飞散，忙忙退步出中堂。
冤家偏是藩主后，宝贝安能索得还。转思都是伊兄害，致我今朝失此书。
灾祸起头吾不放，定害他家继后香。吹起狂风飞滚滚，匆匆又入外书轩。
怎见妖精真利害，如雷掣电似星飞。黑云一朵浑身單，滚入书轩内面来。
灯光无光皆扑灭，妖精此际起狼心。手把尖枪挑绣幔，纱橱侧卧桂官人。
六尺身躯难挺立，星眼朦胧在睡乡。那妖正下无情手，劈面祥光似火腾。
托住法枪如鬼助，吓煞深山修炼人。收枪屈指频频算，方知彼是帝门楣。
我若逆天添罪孽，枉却修行千载功。今朝如若空丟放，眼见天书索不能。
辗转眉端生一计，小小机谋耍一遭。教他着急无门路，不怕仙书不肯还。
想定欢欢忙念咒，床中摄去子芳魂。吹风又入花园内，谨密藏身不用提。
可怜桂舍遭妖计，精神昏乱睡沉沉。


银箭壶中催晓漏，东方放出日轮明。侍童三四披衣起，捧汤捧点伺官人。
金钩双揭呼公子，见舍呵呵睡更浓。众童不敢惊生梦，退出窗前各理工。
内面夫人身已起，频繁中馈事多多。制军会叙诸僚友，政事完时始退堂。
双双小姐晨妆毕，彩服华堂省二亲。桂相夫人欢赐坐，召问书童大舍人。
禀言公子犹酣睡，桂爷好笑把言陈。料必昨日多乏力，此时尚未起始身。
命童当去书轩唤，早膳堂前候久时。小童领了爷爷命，忙入窗中唤舍人。
揭开锦帐呼公子，全然不应更浓浓。摇唤几声微辗转，轻展秋波又覆衾。
小仆惊慌知有异，忙忙通报.上高堂。夫人制宪心惊骇，二娇小姐失芳容。
一齐起位同移步，都到芸窗看子芳。掀开帐幔连摇唤，公子滕胧怕展波。
夫人惊惧流珠泪，连呼爱子为何因。把定精神吾在此，身中有甚欠安宁？
公子昏昏都不答，似醉如痴软复眠。苦煞连枝双小姐，频呼兄长痛伤心。
桓氏夫人心似割，烦恼军门桂大人。玉手抚儿头与脸，又无发热体温和。
昏迷似睡还非睡，这症希奇恼煞人。伏枕高呼吾爱子，桂舍微微展两波。
心内分明难说出，潸潸玉泪洒腮边。夫人此际肠千断，揽住娇儿好痛伤。
二娇对视心凄切，桂爷火速命传医。此时内外人皆晓，多少家丁候舍人。
良久医生传召到，小童忙报桂爷知。退出娇娇双小姐，夫人回避暂回身。
桂相传命延请入，医者殷勤谒大人。军门闷闷相搀挽，启道先生要用心。
小儿不识沾何症，昨霄直睡到于今。全祈妙手投良剂，起死回生感大恩。
医生欠体称承命，小童随进挂金钩。医坐床前携舍手，效脉频频倍小心。
诊完低首双眉锁，欠身禀上制军门。舍人此症非轻要，又非外感又非伤。
分明沾受妖邪气，失魂丧魄致昏迷。小官不敢投良药，求爷再请另高明。
桂相一闻颜失色，沉吟半晌皱双眉。遺退医生离督署，呼童火速请夫人。
小姐随娘参见父，桂爷接见闷沉沉。细诉医生言共语，原来娇子遇邪魔。
神魂被摄存何处，不生不死似痴人。昨霄无故游花苑，致惹妖精坑害人。
语完长叹含珠泪，苦煞夫人桓氏身。问声医生言真否，怎生筹议救娇儿？
半世可怜单一子，这般险症怎分张。揭帐悲呼吾爱子，是真是假遇娇邪？
叫吾五内如崩裂，怎得吾儿早定神。夫人话次多凄惨，摸儿玉脸哭伤心。
碧芳姐妹心悲切，携手哥哥泪痕倾。悔煞昨朝痴见识，争何宝剑始游园。
夜深方遇邪魔怪，害吾兄长失魂灵。观兄颜色全无变，痴呆似哑又如聋。
俩惶不尽纷纷泪，桓氏夫人寸寸伤。桂爷凄切频流泪，命传再去召医生。
不期乱至红轮坠，十数良医俱到临。参谒督台方诊脉，人人无语两眉顰。
军门察色心中苦，面问先生见若何。良医一众无何奈，一齐欠体禀台前。
万望大人抬贵手，小官此症委难医。令郎公子非凡症，遭妖暗算失三魂。
须当建醮除妖魅，方保无虞贵令郎。桂爷一听魂离体，半晌无言泪欲倾。
退去医生重揭帐，英雄怎免不伤心。自嗟空具经纶手，难救亲生爱子身。
可惜全才伶俐子，这般症候怎分张！哑口难言双眼闭，奄奄将作待亡人。
万箭攒心肠百结，潸潸泪湿几重衣。夫人又入书轩探，抱住娇儿割寸心。
良医不下回生药，眼见吾儿救不能。是何妖怪滔天胆，七道冤仇结得深？
我儿后果无生路，可带娘亲一处行。半世劬劳成画饼，要此残生作甚因！
夫人哭到真凄惨，桂相凄凄泪不停。痛煞碧芳大小姐，鲛绡湿透泪痕斑。
眼盼同胞心更痛，可怜怎得夺回阳。含悲挽劝生身母，娘亲保重莫多哀。
当与爹爹筹妙计，速寻生路救哥哥。痛兄一日惟昏睡，水浆米粒未沾唇。

今当试进稀汤饭，或能吞咽可勿扰。夫人掩泪称言是，呼童进粥奉美肴。
桂爷扶起娇娇子，软弱无依倚父肩。紧闭一册丹凤眼，悠悠呼吸尚牵连。
轩中无数灯光耀，鸦雀无声不敢喧。素芳自执银台烛，碧芳玉手捧金杯。
夫人双挽犀牙箸，来灌亲生爱子身。泪眼观儿肠更裂，忍住啼痕断又流。
金匙灌下稀稀饭，喉中辗转颇能通。桓氏夫人心少放，忙忙又进几金匙。
轻轻放下娇公子，罗衾锦被盖重重。垂放金钩归椅坐，夫妻对议又伤心。
这等昏迷终不妙，有甚良医可下方？制军长叹回言答，吾观此症枉求医。
怎得神仙亲下降，驱除邪气救吾儿。话次军门颜色惨，夫人玉泪又沾衣。
半晌唏嘘重启口，凭君今看怎施为。难道丢开都不理，袖手旁观爱子亡？
桂爷见说心酸切，袍袖频提拭泪痕。回答夫人无妙法，下官岂不惜娇儿？
自料居官无过孽，因何难爱一儿郎！应是上苍无慧眼，不佑忠良后代香。
子芳倘有差池处，半世为官不称心。言完痛切汪洋泪，双双小姐好凄凉。
夫人悲哽难回答，又来绣榻望孩儿。颜色如常全不改，昏昏卧倒枕中存。
往日精神何处去，却难开口唤娘亲。抚儿玉手偏柔软，百搬推扯似痴人。
连叫娇儿全不答，哭倒夫人桓氏身。咬牙切恨邪魔怪，如此狼心害我儿。
苍天何不怜吾善，鬼遣视差遇救星？难道吾儿终不起，叫人心内怎能甘！
别人染病能言语，唯我娇儿启口难。延尽名医何济事，亦无一个下良方。
早知有此跷蹊事，岂许花园玩夜深。到今追悔真无及，这怨绵绵怎得伸！
洒惶肠断携儿哭，桂相徐行泪涌泉。碧芳无限芳心惨，- -顾哥哥- -痛伤。
空具一身文武艺，束手无能救长兄。含悲召嘱随身婢，天前香案代吾排。
全凭一点坚诚意，但愿穹苍肯见怜。侍儿领命匆匆去，姐妹停悲各起身。
辞别椿萱归绣阁，金盆薰沐再更衣。堂前香案多齐备，龙烛双辉映宝炉。
退步毡中同下拜，官裙飘拂佩环鸣。姐妹阶前齐俯伏，伤心粉泪洒香腮。
櫻桃轻起低低祝，虚空列圣众神明。哀怜信女坚付恳，为却同胞兄子芳。
父母膝前单一子，所望他年断祖支。无故忽然沾重病，颠倒错迷不识人。
医生推托难医治，中怜父母急如烧。信女不能投妙药，惟有求神尽寸心。
上苍若肯垂怜佑，乞赐哥哥病早安。祝到二娇悲切切，伏在尘中泪似泉。
奶娘百劝抬身起，宝鼎奇楠不住焚。书轩彻夜光红烛，苦坏夫人公相身。
泪眼观儿无一语，痴痴对定好伤心。四处求医寻妙手，皂役衙班个个忙。
闹至东方催晓色，知交僚友各知闻。车马纷纷来致候，桂爷接见锁眉端。
各官省视娇公子，都道官人病果奇。桂兄须着延僧道，似此挨延误令郎。
桂相长吁含泪答，多感诸兄指点迷。叹弟桂门多不幸，致教平地起风波。
从来不信妖魔事，偏偏逆子遇邪神。医药不灵天色弟，延僧召道总虚文。
从官唯唯愁无语，茶完各各告辞回。桂爷再支芸窗内，闻妻痛哭更伤神。
姐妹居旁难劝谏，悲将翠袖掩朱颜。桂父步入频嗟叹，难禁洒惶哭爱儿。
夫人双扯夫郎袖，泪言公相太狠心。一朝一夜无投药，眼观娇子被妖迷。
子芳若有差池处，夫妇今生失所依。叫妾心中焉得愿，穹苍有眼不怜人！
夫人话次添凄痛，桂相凄然泪涌衿。半晌答言卿错怪，下官心内乱如麻。
自惜芝兰惟此子，关系存亡岂不伤？子芳今已成如此，凭卿主见是如何？
城中请尽名医士，束手人人不下方。下官未谙神仙术，怎能捉怪与除妖？
事着原情详细想，爱子人心俱一般。夫人听毕汪汪泪，君无妙策子芳休。
医家既没回生手，术士学能治怪神？相公莫把金银吝，重价求偿救爱儿。
桂相答妻无益事，僧道何曾会捉妖？下官闻得人传说，江西出有一神仙。



卷二 重友谊罗锦魁求仙 桂碧芳月夜退邪妖 感神灵桓斌玉祈梦 桓斌玉宪衙得佳偶

力驱妖魅能符咒，隱在深林龙虎山。欲救子芳身上病，除蜚拜请此神仙。

怎奈无人堪付托，那个家人可远行。下官职授封疆重，又难私自离城池。

夫人细听悲还喜，有此机谋早不言！娇儿症已难医治，自然惟有恳神明。

外面幕宾清客广，岂无一人代关心？多备礼仪劳动往，早求符箓退妖气。

桂爷正欲回言答，外班传点报爷爷。投进紅箋双拜帖，罗生梅舍拜軍门。

夫人蹙黛含愁道，二生真个不知机。別人此际紛紛亂，他来拜访作何因。

相公何必留纏絆，要紧差人恳上仙。桂相说声无此理，二生之父多之交。

况他不知吾二病，失迎必道我拜矜。话毕抬身移步出，命传请入二官人。

双双公子离鞍馬，家人隨后进仪门。桂相降阶迎接见，眼观二舍出人群。

一色金冠披锦服，围腰金帶皂朝靴。瀟洒****欺卫玠，魁梧俊雅似仙郎。

滴水檐前同下拜，桂爷还礼皱双眉。举袖金交双看坐，呼童递上雀芽茶。

将言启问双公子，贤生贵干出京都？令尊金阙平安否，多年未会甚牵杯。

二舍欠身称伯父，家尊叨福頗安康。侄等出京非要事，为赏春光玩虎丘。

临行家父重重囑，命生造府候金安。料必大人增吉庆，不胜欢慰遂衷心。

世兄料在书窗內，乞请登堂一晤顏。桂爷闻说心凄怆，不觉潸然泪洒袍。

贤生欲见痴迷子，一息奄奄已欲危。锦魁錯愕加忙问，世兄贵恙是何时？

延甚良医投甚药，或宿书軒或內房？軍门嗟叹呼贤侄，小儿此症说來奇。

昏迷不醒如沉睡，万喚行推似醉人。合省名医皆束手，卧床等毙怎分张。

语间痛切含珠泪，二舍闻言各皱眉。原识世兄沾重恙，探候來迟罪不轻。

年伯大人为引进，容侄窗中省世兄。桂爷拭泪称劳动，痴儿尚在內书轩。

贺生鞍馬多劳顿，也当少坐莫劳神。二生欠体同声答，年伯何须执礼深。

侄与世兄虽异姓，垂髫好友似同胞。今日突闻沾贵恙，教生心下好难安。

尚容省视如何祥，安能片刻少挨延。桂相细闻知意决，不便重辞喚小童。

报入书窗双小姐，晢退香闺有客临。碧芳姐妹闻严命，停悲无奈各抬身。

绕尽阑干归銹阁，惟剩夫人伴爰儿。相公引入双公子，拜參年母礼深深。

桓氏夫人悲掩泪，殷勤还礼贵官人。桂父亲揭梅花帐，連呼娇子定精神。

兩位世兄來省汝，儿当苏醒叙交情。频频叫喚无声息，夫人悲切泪漣漣。

梅生罗舍心凄惨，并立床前叫桂兄。见他顏以青如菜，紧闭秋波不顾人。

伤心难忍凄涼泪，回头又问桂军门。世兄此症真奇异，犰如鬼魔与妖迷。

医药既然难奏效，曾否延僧建醮文？桂相长吁含泪道，贤生高见果分明。

医家都说遭妖魅，老夫心內亦生疑。意欲遣人封重礼，信州山上悬天师。

刻间正与山妻议，怎奈无人可远行。梅舍世忠犹未语，錦魁欠身稟台前。

既今年伯存斯意，速速施行岂可挨。小生不惮程途远，愿效微劳走一遭。

上仙若悯坚城意，必賜平安贵世兄。夫人公相闻生语，一齐拭泪启言陈。

寒家不幸痴儿病，怎敢烦劳侄贵人。迢迢千里非容易，令尊知得怪吾身。

罗舍笑声何所碍，男儿四海俱堪行。世兄有恙在何忍，恨难捉得怪和妖。

既有此仙当拜恳，怕甚关山道路长！年伯不须推见阻，侄今意决定行程。

夫人听语难辞却，桂相心中喜又悲。难得贤生多仗义，慨然愿任路中劳。

老夫感激无从表，小儿病愈谢多劳。但思贤侄金軀贵，数天劳苦路中驰。

暂请安身三兩日，方可重烦远路奔。罗舍闻言忙启答，大人此语是何言。

世兄症現多危急，赶行尚望上天岭。何说暫延兩日后，年伯分明却侄身。

礼仪急急须修整，小生明早即登程。桂相夫人多感激，何幸贤生佒又深。

老夫今晚修行李，暫请登堂饮几杯。延出梅生罗世子，开筵款待二中生。

点入行囊书室內，四个家丁叩桂爷。制完席中眉不展，強勉相陪饮几巡。

席散安身双小舍，夫妇归窗再探儿。兩日一宵无转色，令人束手苦无谋。

恓惶惟有伤心哭，姐妹悲悲掩絳巾。对窗烦恼梅罗舍，对坐挑灯尚未眠。

只道游春尋好友，盘桓数日即回京。岂料桂兄沾异病，这等昏迷何日痊。

只恐少年生不测，教人怎忍遽相辞。耳闻伯母哀声慘，难禁英雄泪兩行。

不停步履窗前乱，知是家庭童仆忙。意思再入窗中探，又防世妹未归闺。

兩相对视愁如海，銅漏壶中点点催。梅舍蹙眉呼一气，鸾兄更尽好安眠。

明朝要往江西省，保养精神好起行。罗舍点头心闷闷，宽衣郎舅上牙床。

一息须臾天色亮，二生同起着衣衿。梳洗才完童进点，世忠借问桂家童。

汝家公子回魂否，回答官人尚未安。公相夫人和小姐，通宵未睡在中窗。

二舍細问眉百皴，囑言旁汝披斧斧。吾今即欲登程去，要入中年探舍人。

小童答庄去窗拫，相公命退女娇儿。梅罗二舍來书馆，揭帳呼兄意倍忙。

仍旧痴呆都不识，怎生区处此沉疴。錦魁顿首呼年伯，礼仪备否好行程。

桂相叹声都已备，命传备膳內厨知。倍伴二生同人席，酒尽金樽好动身。

罗家世子更衣服，跟隨仍是兩书童。行仪馬匹皆修妥，入窗拜別桂軍门。

夫人口口称劳动，制軍携手泪如傾。仗义如生人罕少，为友奔波不愅劳。

不识子芳能愈否，只愁有負侄之心。途中保重非儿戏，老夫念念挂在怀。

錦魁听罢心伤切，欠身稟上伯尊人。世兄洪福如山重，暗中神鬼自扶持。

愚侄此行聊尽道，回來管取已平安。年伯宽怀休过滤，上天岂有負忠良。

制宪嗟嗟頻拭泪，世子回身別姐夫。贤兄惟在斯同歇，弟往求仙不日回。

梅舍相携叮再四，路途跋涉要提防。但愿子芳兄早愈，好宽年伯兩眉顰。

錦魁領命相辞出，世忠桂相送登鞍。匆匆揽轡登途路，代友求仙义气豪。

意急心忙无阻滯，昼行夜赶不辞劳。停唱锦魁罗世子，桂府求医日日忙。

夫人公相肠千段，问卜求签祷佛前。费尽金銀无显应，舍人只是睡沉沉。

灌他饮食他能咽，不灌終朝也不思。可怜一个聽明子，弄得昏昏醉梦中。

桂相夫人无限切，終日伤心只泪淋。

笔按桂爷衙內事，提起尋亲桓仲章。自出边关忠帅府，迢迢匹馬涉长途。

逢山遇水游名胜，到处留诗记太平。眼空天下才无敌，胆壮心雄大丈夫。

此朝來到潮州府，近海风光更可观。人地生疏无旧识，自然不把馬蹄停。

入城一日天将暮，正思投店暂安身。打从神庙门前过，內中旗鼓闹紛紛。

结彩燃灯红綠舞，宝鼎香凝兰麝香。百音齐奏笙簫振，梨园子弟正登台。

衣冠錦服人多少，个个神前作礼深。斌玉细观心不解，将言借问隔邻人。

今朝是否神仙诞，故而作乐闹喧嘩。邻含笑容言不是，官人远客未知情。

吾多尊奉神仙庙，便是纯阳吕祖师。显应万般人感仰，有求必应四方知。

今日謝神大演戏，为感婚姻撮合成。其人本是贫寒子，口订姻緣未定盟。

不料岳家心背釣，欲將女子另牵丝。其人着急无方法，來恳神仙乞指明。

梦里果然相指点，教他面回岳翁言。欲悔婚姻无不肯，限期三載合良緣。

三年之后难完娶，任凭另对別门亲。岳家凉彼炃如洗，慨然应允等三年。

其人即歇斯间间，昼夜攻书奋志勤。恰遇宗师來考试，苦无銀兩进身难。

又感上仙施法力，拾得黃金十兩银。刚剛入泮登京国，在捷青云折桂花。

不及三年亲请旨，驰驿回乡賜毕姻。今朝亲到神前谢，夫人少頃亦來临。

相舍细闻知始末，据鞍不语暗沉吟。自揣年庚已不少，室中未有玉顏人。

传说桂梅双表妹，才貌驰名播久时。斌玉从来双眼阔，不信娇妃美果佳。

今闻呂祖多明验，何不神前一决疑。低首凝思狣未已，开道金锣陣陣鳴。

知是本州太守到，无奈回身且避他。即尋旅舍权安歇，召过书童小抱琴。

囑道代吾私探听，庙中席散是何时。小童領命如飞去，黃昏回话稟來人。

众宾撤席多时久，道士关门欲上灯。公子欢然头点点，起身凈手整衣冠。

嘱咐家童惟在此，看守行囊不可离。吾往庙中祈一梦，天明同汝赶程途。

抱琴诺诺承生命，仲章移步了庄房。槽头备馬阶前候，桓舍登鞍执玉鞭。

匆匆出了招商店，沿途灯烛闻輝煌。皓月勝空悬宝鏡，家家都上絳紗灯。

依稀记得來时路，玉手轻敲兩扇门。內面道人忙答应，升门请入贵官人。

公子离鞍含哂笑，佛堂坐定奉香荼。殷勤动问生名姓，桓舍躬身笑启陈。

小生贱字桓斌玉，家父山关作总戎。奉命探亲从此过，得闻神道最威灵。

生有不平心內事，要祈一梦决猜疑。道士連忙称失敬，原來总帅舍人身。

蒸茶捧点多趋奉，打扫神前设地毯。请上仲章桓二公，双輝宝炬绕金龙。

自上妙香深作揖，拜倒擎天架海人。默祷上仙灵不远，洞鉴凡愚一点心。

深愧濫居侯宦子，毫无善狀枉称能。报国有心名未就，泛槎久慕久佳人。

桂府梅家存美玉，父母存心已久时。此时恐有婚姻议，不知谁是有緣人。

上仙莫把玄机隐，一生事业指分明。若蒙见许投明梦，愿求三圣賜灵筊。

祝毕起身重作揖，三叩神前果对筊。仲章见许欢无限，躬身再拜谢神祇。

辞退道人都步散，单存祈梦贵郎君。独自添香重換烛，细祝神明要兄怜。

良緣百岁非容易，莫教丑妇配才人。錦被展开携卧枕，就在毯中打一眠。

百虙丟开无挂碍，耿耿坚城入梦神。心有所专求必应，暗里神祇自得知。

纯阳吕祖施灵验，指点封王楚国君。

桓家公子如痴醉，昏昏荡荡出三魂。仿佛途中犹赶路，度尽危峰怪石多。

遍野婆娑皆村木，潺潺流水涧中翻。仰首忽观天色变，黑云密布雾沉沉。

心慌料道天将雨，说对书童怎主張。抱琴答道今何法，择个深林避片时。

斌玉点头忙策馬，匆匆又过一重山。一齐避入榴花树，下鞍拂石坐安身。

隱隱雷声催闪电，驟雨傾盆陣陣來。打落石榴花片片，堆集袍衿点点紅。

公子不能披拂落，若得花香袭錦衣。一陣狂風一陣雨，急煞林间躲雨人。

天色漸昏云漸密，淋漓狂雨不曾停。山野岂堪留过夜，无情虎豹必伤人。

正在心慌无措处，眼前來了一群仙。个个浓妆和艳抹，錦服星冠俊女郎。

都执银纱灯一盡，不避风狂雨急侵。转入花间同襝衽，娇声万福拜深深。

此时惊动桓公子，欠身细盼众娇娥。比玉比花娇且媚，各人装束各人超。

玉手提灯題大字，武王內府甚分明。心下惊疑呼请起，何处藩王贵侍儿。

到此深山何贵干，却行重礼折愚生？五个佳人齐起立，盈肥含笑玉顏春。

妾非別处藩王婢，主上台前敢不參。奉命送花求采納，愿求勿却意殷勤。

斌玉闻言含笑容，是甚名花在那方？小生虽是奇男子，頗爰花枝賜一观。

众女答声都在此，爭先移步近书生。公子展开丹凤眼，一連五美共齐肩。

中央独立紅衣女，手执蟾宮桂一枝。笑道百花渠独步，愿王当奉ㄏ寒仙。

仲章接过微微笑，小生正爰此枝花。应该独占群芳首，敢不殷勤用意栽。

紅衣女子欢然退，面前又到綠衣仙。一朵白梅纤手棒，递上郎君桓仲章。

此花不比凡尘卉，傲雪经霜品节高。仙桂一枝君既授，料无见弃请收存。

斌玉接观含笑答，果然珍貴雪中仙。丹桂清高虽首占，当许梅花做比肩。

绿衣见接方才退，素衣女子近跟前。手执一枝宮柳递，未及开言说事因。

仲章帶晒先言问，卿提此柳作何因？仙女笑声休故问，送來俱系奉台前。

桓舍一闻生冷笑，此花低贱有何奇。丹桂品梅吾俱領，陌头楊柳敢称佳。

隨风飘浪无坚性，还作浮萍上下流。此种无名吾不取，何用卿卿也折來!

言完接过垂楊柳，拋于地上任浮沉。四位佳人都失色，素衣美女怒生嗔。

怪闻一芹真薄幸，事无查察枉才人。莫欺柳质低微贱，也曾陪侍上林春。

柳汁染衣君识否，敢來相弃太欺人。桓生见怪忙陪笑，小生不过偶批坪。

此行正赴功名选，能梁袍衣侥幸多。欠身拾起收存袖，素衣方始转欢容。

回身退立边旁侍，戎裝又上白袍仙。滿面春风呼殿下，妾身不是送花枝。

闻君武勇魁天下，特送彤弓料愿收。公子接來欢拽滿，其长无比倍常多。

暗地生疑轻启问，如此长弓箭怎施？白衣拂袖微微哂，郎君到底欠英雄。

正是长弓存奧妙，若是如常不见奇。仲章不便重重问，躬身称謝且收存。

退下戎裝仙洞女，紫衣女御动金蓮。笑道君王潇洒士，物无见充俱收留。

妾身所奉非奇巧，也非軍器也非花。一介金钱为薄贈，待君后验自分明。

语完袖出葱尖笋，金钱递上仲章前。斌玉暗思推不得，一齐收入袖中存。

当吋欠体微微笑，殷勤致謝众娇娥。多蒙见爰相垂賜，小生拜領并无辞。

众卿当示芳如姓，贵府东人是甚人。纱灯現載藩王爵，料知不是等闲人。

众妃一听齐声笑，回答郎君见果明。武王避雨今将到，请君自问姓和名。

斌玉闻言疑又信，耳闻更鼓闹冲天。心內惊慌回首顾，定神不見众佳人。

此际昏昏如醉棼，远远遙闻喚己名。仲章快醒榴花梦，所求事业必分明。

睡乡惊转桓公子，一身冷汗湿衣袍。仿佛娇娥犹在目，眼前去了贈花人。

推衾即便抬身起，曙色堂前已漸明。三四香工來服侍，舍人梳洗整衣巾。

神前再上香和烛，再求三圣梦虛真。玉手拋筊皆许实，心下迟疑自忖思。

仲章未种藍田玉，难道屏前列五娇？梦光渺茫难定准，上仙所指料无差。

深深揖谢将身退，道人奉点请官人。斌玉用完方起位，香仪多算謝殷勤。

相辞正欲登鞍馬，忽听敲门有客临。

香工引入青年士，美如冠玉貌如仙。錦服金冠悬宝剑，气格转昂賽奉先。

仲章暗暗生称羨，好个风流美俊郎。腰悬軍器非庸士，必是英雄定国郎。

兄他直步匆匆色，金妒亲上一枝香。四揖欠身方下拜，道人急急奉签筒。

捧向龛前深褥叩，筒中滚下第三签。道士連忙抄彔出，奉上书生细看明。

句云:仗义如君迥出生，隐情何用访


卷四 五公子泛棹虎丘山 诸才女宮苑夺魁 两大臣选妃金銮殿 众娇娥罗衙結义

此位官人何贵姓？尚容通报好相迎。罗舍笑言吾好友，祖籍江西龙夺魁。

中军传点忙忙报，桂爷知得喜欢欢。披衣领出三公子，迎接求仙仗义人。

龙浩锦魁都下马，登堂拜见桂军门。桓舍梅生同对揖，子芳移步上前行。

欠身拜谢罗兄长，多蒙仗义德如山。锦魁大喜相携手，世兄贵体果平安。

桂爷欢悦亲延坐，五生告坐始安身。茶递一巡童退下，军门借问小龙郎。

料是罗家贤侄友，贵姓台名可赐闻。龙舍欠身详细告，桂相欢然点点头。

回头又对罗公子，一路驰驱应受劳。不知曾见仙颜否，老夫愿听內中情。

锦魁欠体殷勤告，途中事节细陈情。求签先遇桓斌玉，后又相逢龙夺魁。

怎生路上逢蛇虎，怎生遇着小山童。预报桂兄身已愈，留赠金刀嘱定盟。

一言不漏从头述，单掩钱家一段情。桂相不胜心感激，老夫真个报恩难。

遂将斌玉除妖事，前后情由亦诉之。锦魁称羨桓公子，仲章谦逊笑微微。

桂爷此日真欢悦，大开筵宴在高堂。五位舍人同入座，伺酒家人两两分。

三巡美馔殷勤进，制宪停杯笑启陈。四位贤生都枉驾，难得奇才个个英。

自是小儿多有幸，方能亲近一群英。欲玩虎丘何日玩？老夫方可备花舟。

世忠启道离家久，此心颇急欲回京。侄意明朝同一赏，不知年伯意如何？

桂相笑颜称绝妙，仲章含哂欠身陈。侄自春间离帅府，家父临行嘱有言。

却是珠卿二舍妹，边城难得美郎君。中原倘遇多才士，权宜代妹议婚姻。

今朝幸会罗兄长，俊采轩昂义气多。与妹年庚相仿佛，正是奇缘岂可延。

敢烦岳父台言重，撮合朱陈两姓缘。公子锦魁还未语，桂爷大喜道奇缘。

珠卿侄女吾曾见，真是倾城倾国仙。别后几年闻更美，能文善武女英才。

罗家贤侄休疑虑，老夫愿保百年缘。锦魁闻说重含笑，年伯尊人岂比常。

一言见示如山重，小侄虽愚怎敢疑。但恨不才名未犹，他年玷辱贵干金。

更兼未奉双亲命，私议婚姻恐欠宜。军门笑道休谦逊，振翼云青应有时。

若还为却尊人命，令尊与我本知交。今日何妨先定约，徐容作字报尊公。

定然有善无嗔怒，必有见怪老冰人。龙浩世忠都笑道，罗兄不必太推敲。

英雄郎对英雄女，似此佳缘有几人。锦魁起位微微笑，众兄虚奖弟难当。

既沐桓兄相俯就，从命高攀愧不才。抬身即便来书馆，包囊开取两金刀。

登堂再见桓斌玉，殷勤长揖叫鸾兄。一面相逢叨见爱，慨将令妹缔良缘。

自愧武夫庸俗子，妄配娇英女俊才。无甚奇珍堪作聘，将此金刀作定仪。

料知令妹英雄女，必不憎嫌鄙薄微。仲章接过微含笑，军器为婚正合宜。

舍妹不才曾习武，得此防身妙莫当。言完笑把袍衿揭，解下羊脂玉凤来。

启言本是香闺物，幼年见爱惠予身。今日定盟难别取，故将此玉奉罗兄。

锦魁称谢欢然接，整衣拜谢桂军门。宪台欢悦忙忙挽，众多公子笑吟吟。

再整怀肴重入席，流觞畅饮至黄昏。散筵桂相相辞入，夫人接见笑开言。

闻得罗生今日返，同伴书生是甚人。桂爷笑答他龙浩，相貌昂昂亦不凡。

可爱仲章真有眼，看中才郎罗锦魁。竟把珠卿内侄女，红丝先系百年缘。

夫人喜道南宫笔，正该对此美郎君。语次子芳随步至，桂上呼儿说事情。

众兄要玩湖山景，可传吾命谕衙班。只恐明朝游不及，要备花舟尚扎灯。

公子笑声当美丽，再延数日料无妨。桂爷点首官人出，自传父命不须提。

外窗再唱四公子，夺魁困倦已先眠。仲章有事先归馆，惟有罗生与世忠。

玩月阶前同散步，罗舍将言问姐夫。忆出京城五个月，春残夏尽报秋临。

父违膝下常驰念，悔作天涯游子身。梅舍答声皆汝害，攀扯相随远路奔。

到底虎丘犹未玩，高堂父母盼归程。锦魁笑说休埋怨，终须看个虎丘回。

兄行多路如斯恨，似我奔驰怎主张。梅舍笑言吾戏语，男儿何怕路途长。

兄如不受奔波苦，怎得金刀聘玉人。世子答言无甚喜，佳人知彼貌如何。

姐夫与彼原中表，必能知悉勿欺瞒。世忠拂袖微微笑，兄已应承何用提。

珠卿出自名门种，武艺精通果是真。若论容颜兄勿怪，西施难比比东施。

丰肥方有千斤力，尚存玉颊几珠斑。听毕锦魁大失色，半晌低头难出声。

六郎脸上春光退，气得颜青手似冰。晌久说声兄害我，既知早不对吾言？

自知颇具潘安貌，岂甘对此丑佳人。可恨仲章桓贼子，丑妹何当配我身。

世忠忍住心头笑，说道罗兄何用嗔。桓家表妹容虽丑，闻得文才八斗深。

况且别离六七载，安识不变色倾城。罗舍怒言吾不取，有才无貌总徒然。

自幼既经生得丑，长成未必会重更。桂公老贼真堪恨，把我今朝恩作仇。

一心偏党亲情义，这等佳人敢执柯！待吾反起无情面，先和斌玉索金刀。

话间顿足嗔嗔恨，要往书窗举步行。梅舍进前忙扯住，呵呵大笑把言陈。

罗兄真个生嗔怒，要索金刀任汝行。只是三思休孟浪，莫教退去又重求。

锦魁听彼言词异，正容住步唤梅兄，所言真假休相戏，莫激吾心似火烧。

世忠挽袖开声笑，谁教汝性似风雷。珠卿不具倾城色，何须别郡选才郎。

汝便自夸才貌好，只愁还不及娇娥。罗生听实心方喜，笑骂梅兄不志诚。

全没一些郎舅爱，进此胡言寿怎长。梅舍笑颜称得罪，相携并步入书窗。

正逢斌玉窗前坐，手提兔管草家书。缄封上了图章印，回头望见二生临。

笑掷狼毫离位接，二兄玩月怎归窗？梅舍笑呼桓表弟，罗生渠要讨金刀。

锦魁忙把秋波盼，世忠好笑遂无言。仲章笑问何言语，罗舍回言勿听他。

姐夫惯作非言语，姻事如何也乱言。弟为阶前闲步久，来望鸾兄作甚情。

斌玉笑言蒙见念，弟修家信报家尊。禀明已得乘龙客，好慰高堂爱女心。

琼卿家姐当徐议，未遇多才俊俏郎。世忠笑指牙床道，龙兄相貌却非凡。

斌玉摇头含笑答，嫦娥不爱武夫郎。予为姐弟知心意，错配姻缘不等闲。

梅生笑道原来此，桓舍存书遂起身。三生收拾都安睡，天明梳洗整衣冠。

来了子芳桂公子，笑问诸兄这早何。罗舍笑声曾有约，欲玩名山着早行。

桂舍答言无用急，要玩还须候几天。夺魁笑问因何故，子芳含哂告分明。

家尊要备花船只，捆扎花灯始可游。众舍都言何用此，年伯尊人太费心。

斌玉笑携桂舍手，姑夫姑母必抬身。愚兄欲遣家童返，递书家父与家慈。

劳弟内堂为代禀，有无书信带同行。桂生点首承兄命，进来早点登同尝。

用罢子芳移步出，登堂禀报二尊人。夫人欢悦连称好，正欲传书寄长兄。

命鬟取进文房具，赐坐娇儿代写书。公子笑颜承母命，坐定沉香举兔毫。

缄毕起身存入袖，夫人教付妹夫收。子芳领诺匆匆去，入窗来见小桓生。

早膳进来天近午，仲章传召报琴童。窗前参见家公子，斌玉呼名说事情。

我为珠卿二小姐，已许良缘罗舍人。边关当报爷爷晓，差汝今朝走一遭。

盘川行李当修整，及早登程及早回。小童领诺阶前候，舍人交付两封书。

抱琴退出忙修理，叩辞桂相与夫人。芸窗再别诸公子，按站匆匆即起程。

一双金刀存谨密，赶返边城见总戎。

停书桓府家丁事，桂府单提众舍人。盘桓终日书轩内，气味相投结至交。

翩翩都是佳公子，论文比武日追游。萧瑟金风吹客思，盂秋天气眼前临。

正及中旬十四日，花船一座报完工。禀上桂爷心大喜，命教通报众书生。

预备一班歌舞女，传命庖人设美筵。诸生知得欢无限，天色微明各起身。

一齐梳洗披冠带，膳毕登堂见桂爷。相公笑挽诸生坐，天时尚早不须忙。

游赏烟花宜月下，迟些返舍亦无妨。众舍欠身称领命，外头整顿锦龙驹。

请出舍人都上马，玉勒金鞍彩辔飞。十数家童随左右，离了潭潭制宪衙。

加鞭都把丝鞭放，马出姑苏西郭门。一带春塘浮绿水，临剑池旁近虎庄。

花船备得多齐整，美女娇姬已取齐。子芳马上微微笑，将言说对众家人。

一面酒筵教设备，吾从陆路上山坡。云岩寺内先游赏，玩月黄昏再下舟。

众童奉命传言出，各家公子动龙麟。绕过春塘穿曲径，夹堤杨柳色青青。

蓬隙草香秋近岸，渚边沙没水平潮。连辔欢谈飞马快，剑池乍过近山坡。

酤店绿遮官堠草，钓篷红落驿墙花。游人士女来无数，车如流水马如龙。

远望虎丘山不远，层峦叠嶂锁岩疆。巍峨形象如蹲虎，占尽乾坤第一山。

一路奇花香不断，逶迤百折上层坡。山色岚光迎面起，夕阳树影舞婆娑。

旭日寺门昏剑色，暖风花里送萧声。曲折亭台多俊丽，丝管齐鸣亦有人。

众生不入亭中耍，勒马山岩到处观。路依转曲泉声咽，寺对苍森竹势偏。

听鸟客攀幽磴叶，送茶僧踏出林烟。一观马上人三四，都是青春富贵郎。

得知当道诸公子，慌忙入寺报知闻。住持即便披衣出，高呼诸位贵郎君。

既然光降游山景，怎不光临敝寺中？子芳勒辔含欢道，生同众友偶闲游。

正思暂歇游方丈，反蒙见召愿随行。住持大悦前头引，许多公子笑相随。

一转山坡来得近，先闻钟声出松阴。老树盘旋形映地，深林拂顶鹤归天。

大书金字云岩寺，匾额横题海涌峰。迎面更观亭一座，众生要入内中观。

住持笑请先游寺，众舍欢欢俱下鞍。笑整衣冠同步入，山门清净果堪观。

门迎绿水青山秀，寺映奇花异草幽。四大金刚分左右，释教威严气象尊。

两廓排列瓷盆架，栽种名花朵朵香。拾级登阶同玩赏，佛堂景致果清幽。

金身罗汉双分列，释祖牟尼正位尊。金炉不绝氤氲篆，宝炬长辉灿烂光。

金钟玉磬多清洁，宝册莲经不染尘。长老相陪延客坐，香童忙进一巡茶。

众舍起身重散步，二堂瞻仰佛慈悲。正大妙容缨络罩，慈航法象镇莲花。

左立金童持羽拂，右随龙女捧沉樟。无数幢播飘宝盖，果然清净白衣尊。

瞻玩一番回步转，山前日色已中天。进来干点多丰洁，住持陪伴众官人。

再上三官楼上玩，回身又上放生桥。扶拦同把金鱼赏，戏将饼饵下波心。

游赏少时移步出，复来方丈看禅房。八盘明窗多敞亮，去纱糊褙影玲珑。

竹床鼹簟梅花帐，小案沉香次第分。木鱼钟磐经书册，小小金炉篆妙香。

玉瓶斜插名花朵，四壁都悬古轴条。五位舍人方坐定，住持遂命递香茶。

吩咐素筵当早备，仲章带哂即抬身。说道现今天不早，我们尚有泛舟游。

不须扰费心恭领，敢日还来醉一场。长老再三留不住，舍人起位俱相辞。

厚送香金重致别，住持欢悦谢深深。殷勤送出山门外，众舍重游海晏亭。

四面格栏杆十二，阵阵金风透体凉。对面酒楼高百尺，酒旗飘出夕阳西。

果然胜水名山地，不绝香车驷马游。处处管弦声震耳，醉酒高歌乐未休。

众舍笑言吾亦去，糊心莲舫候多时。纷纷上马敲金镫，照依旧路下层岩。

夕照斜悬飞鸟倦，万花丛里醉行人。花船已在湖边候，许多童仆接官人。

众生都下高头马，童接丝鞭请上船。面面舱门都敞启，各衙公子再更衣。

沉香交椅花梨案，象箸金杯错落分。子芳此日为东主，笑请诸兄可上筵。

四生哂笑都归坐，桂府书童上美肴。琥珀瓶中斟玉液，桂生起位递金觞。

斌玉锦魁双阻住，俗套拘拘笑煞人。问道桂兄高阔士，原来也习此儒酸。

子芳好笑方归位，既兄有命弟当遵。回首呼童重进酒，色色珍馐照次呈。

欢饮未经三四馔，一轮冰镜已腾空。湖山到此灯光亮，凤管鸾筝不绝鸣。

众童都把金龙烛，花舟点上绛纱灯。扎锦糊纱分五彩，飞龙舞凤体空明。

恰似群星来捧月，火星万点水中飘。照得彩舟如白日，分明一座水晶宫。

桂舍传言盘解缆，歌妃舞女至筵前。轻提彩袖深深拜，舍人含笑请平身。

知卿为奉军门命，妙舞清歌侑酒欢。其奈旧章吾久听，再谱新歌意若何?

娇妃启道官人命，妾们怎敢不依遵。众生大悦忙传语，童递文房酒席前。

兔管初持风雨骤，次第新词俱咏成。

虎丘月夜泛舟...调寄丑奴儿.......................梅世忠

菱荷风卷晚秋凉，半送花香，半送酒香，管弦声绕白云乡。

湖烟湖水荡波光，山傍飞艘，花傍飞蝗，载将明月过芳塘。

前调.........................................罗锦魁

宝月华星七里遥，车声如潮，人声如潮，花容柳眼不胜娇。

绿杨休系木兰桡，游兴未消，酒兴未消，歌衫舞扇隔江招。

前调.........................................桓斌玉

绿树斜牵锦幔低，山并楼齐，船并楼齐，笙歌唱彻镜湖西。

绣带流苏映绿堤，草色低迷，月色低迷，轻风棹过浣纱溪。

前调.........................................龙夺魁

千点流离八角亭，水漾华星，灯绕华星，笙歌席上醉初醒。

山崖晚树暗浮青，风扫山屏，月映山屏，罗衫消受藕花馨。

前调.........................................桂子芳

画鼓红牙节拍繁，法部新翻，妙韵新翻，弦索无烦奏十番。

空濠雾绕远山痕，黛色可餐，秀色可餐，无限秋光入酒樽。

题毕众人都放笔，彼此传观笑满颜。递付歌妃编入谱，美人演习自留心。

玉笙金管声和叶，羯鼓瑶琴节奏明。两两娇妃歌妙曲，双双美女舞霓裳。

彩舟放棹随风漾，灿烂花灯斗月明。碧天连水清如镜，银河耿耿映金波。

山色湖光如入画，领略名山雅趣多。筵中欢畅诸公子，同倒金樽各尽杯。

多少烟光收画舫，四顾类光接水光。岸上往来人尽羡，游客纷纷放马蹄。

都道更沉休久恋，兴尽归家明日来。夺魁昕得停杯道，我等今宵怎入城。

桂舍微微含笑答，家君今夜已留城。等候诸兄游兴尽，弟当陪伴进城池。

众生欢悦连称妙，起令猜拳再举杯。饮至碧空残淡月，饮至云移斗柄东。

方才停止诸歌舞，散撤华筵进雀茶。传令随行童备马，弃舟登陆乱纷纷。

一班美女相辞退，自有香车载入城。众舍登鞍童仆拥，纱灯夹道照官街。

匆匆来到东城外，报知巡守即开门。

回衙玉漏交三鼓，桂相中堂

卷五 喜承恩皇宫重领宴 桓琼卿奉诏上皇京 骇恶梦绮阁预担忧 秦得美贪财求龙府

愿儿遇事当谦让，宫娥彩女莫亏他。小姐辞亲心恋恋，秋波掬泪洒香腮。

自悔错贪名利害，身入皇宫似海深。龙生性度犹无碍，长日思亲遣不开。

乞恩怎得时时准，有犯皇威罪及身。扯母衣襟难舍别，无奈朝廷礼法严。

停悲掩泪登车辇，纷纷喝道出天街。无数旗班仪仗拥，金锣震地转香车。

大红凉伞初开展，无人不羡女新魁。经筵学士随公主，这等身荣亦女郎。

几转官衔宫禁近，巡宫转报入昭阳。

娘娘知得朱颜喜，懿旨传宣请入宫。更召东西双贵嫔，锦华宫内两龙生。

宫娥领旨分头去，引进新科四女元。五彩宫衣飘绣带，斜提玉笏拂湘裙。

水晶帘外廷参拜，三呼千岁吐娇声。皇后欣然传赐免，旨教宫侍卷珠帘。

宣进多才女学士，锦墩赐坐四娇娥。彩女跪呈茶一道，佳人离座领天恩。

娘娘笑道休如此，长住宫闱礼怎拘。况且国师名分大，何须礼敬小宫鬟。

四女谢恩欢入座，娘娘细盼玉容春。娇花必不凡尘委，今日移裁入上林。

丰姿第一梅家女，纤腰媚态倍轻盈。桃花粉脸侵晨露，柳叶芝眉起暮烟。

两行俊眼含秋水，一点朱唇染绛红。回头轻盼含羞处，动人怜爱不胜情。

蒋罗二女虽娇媚，毕竟还输梅玉人。娘娘看处心欢悦，玉手亲携侄女娇。

喜诉亲情犹未尽，报传两位贵妃来。金莲步步升阶砌，宫裙辗转飒环鸣。

参谒中宫欢赐免，四女殷勤拜贵妃。团团坐定飞龙椅，东妃喜挽女琴仙。

姑侄相逢欢话别，一杯茶毕有人传。锦华到了双公主，姐妹离车上御阶。

铿锵宝堀迎风响，飘舞宫袍软柳腰。保母宫妃随左右，卷帘彩女两旁分。

姐妹并肩参母后，回身又谒两皇妃。娘娘笑挽双娇女，女卿朝谒几多时？

今朝正是良时吉，大礼当行拜女师。早晚宫帏随教诲，用心经史莫贪游。

公主欢欢承后旨，四娇欠体奏端详。伴读贵人臣本职，怎当重礼屈千秋。

皇后笑声无此理，君臣名分暂丢开。师生之礼须当尽，难借皇家不屈尊。

旨降蓝巾诸女御，蜀锦绒毡就地分。请上多才四俊女，退下龙生两贵人。

深深敛衽低头拜，谒见娇娇女国师。四娇小姐难拦阻，慌忙还礼拂湘裙。

跪奏贵人休此礼，这般重礼折微臣。公主起身重敛衽，笑垂纤手挽娇娥。

女师何必多拘礼，孤家拜见理该当。四女谢恩蒙重宠，昭阳赐尘喜开颜。

彩妃再把宫茶奉，双双宫主转秋波。喜盼女师娇且媚，各人妆束各人超。

天姿国色欺西子，难得胸存八斗才。此番不枉求皇父，果然得此美娇娥。

四娇颇觉龙生视，也送秋波看贵人。端庄凝重多沉静，妩媚天生凤养人。

少刻昭阳传懿旨，御厨进宴动笙箫。黄门进馔分金盏，彩女提瓶向玉杯。

把盏龙生双姐妹，礼侍殷殷女国师。小姐谢恩方领宴，帘前歌舞奏琵琶。

黄昏散了中宫席，处处珠灯不绝辉。皇后旨传诸彩女，步月空中收拾齐。

送出国师女学士，龙生贵嫔各抬身。谢恩次第登车辇，出了昭阳各返宫。

单表经筵四小姐，谢宴归宫月已升。玉钩双挂珠帘上，彩女黄门叩国师。

玉人请起休多礼，忙烹雀舌奉妆前。卸脱宫袍更便服，玉阶散步赏蟾光。

长空皎洁无云集，宫树交横月色阴。皇宫虽说如仙景，一片思亲意欲狂。

钟鼓楼中敲玉漏，对坐悠悠闷似山。含愁只得回身入，姐妹安眠上绣床。

乍入梦乡无一息，景阳钟响吓魂消。披衣梳洗临妆镜，排车都上锦华宫。

公主相迎多喜悦，殷勤延坐递香茶。果然凤养无骄傲，谦谦和悦本贤人。

受敬女师如姐妹，四娇颇觉放宽心。尽心伴读全臣职，和睦宫娥各喜欢。

朔望中宫朝一次，研朱染翰教千秋。

笔停学士归宫苑，山关听唱女多娇。桓府琼卿大小姐，日长绣阁弄金针。

消闲惟有书和史，等闲不肯出中庭。欲招爱妹来谈叙，闻鬟报说在花园。

知他又是提刀剑，好笑贪游性不更。徘徊自觉精神倦，暂停针指起抬身。

欲消午倦寻诗梦，褪下湘裙入绣帏。侍儿代放销金帐，佳人伏枕意悠悠。

蝴蝶梦中生异兆，分明预报后来情。神魂飘荡浑无主，欲出窗前步又停。

耀眼红轮光旭日，碧天华彩并无云。芳心颇觉多和畅，意欲园中访妹游。

迎面忽观人数十，尽是宫衣五彩妆。遮道廷参称接驾，不由乍见意迟疑。

启言妾是闺中女，切休妄认乱称呼。一众宫妃称不错，娘娘驾降应恭迎。

小姐沉吟神仿佛，此身似已入皇宫。正欲启唇传赐免，又闻外面闹喧哗。

走入少年如帝子，金冠龙蟒貌仙郎。步进相携悲顿足，祸从天降怎分张。

小姐惊慌颜失色，未及查询为甚因。皇子宫娥都不见，昏昏身在一人家。

耳听笙箫多热闹，报传天子接娘娘。小姐定神方欲向，驾前校尉似蜂来。

声声奉旨擒皇后，弑君大逆正刑章。锁链沉沉封玉手，佳人此际失三魂。

微启秋波观殿上，原来就是少年君。天颜不见生和悦，怒气腾腾怕煞人。

忽闻旨下传枭斩，御园正法勿挨延。琼卿得旨精神散，欲乞天恩怎出声。

一班武士如狼虎，早退淑女御园来。五花大绑神魂失，低头忿恨泪如泉。

天上突闻雷霹雳，半空飞舞一金龙。渐低渐下飞来近，负起娇娇小玉人。

小姐惊回蝴蝶梦，淋淋香汗湿重衿。乱跳芳心犹未定，低低呼唤小青衣。

侍儿揭帐床前候，小姐依依懒下床。侧坐妆台颦翠黛，青衣煮茗奉多娇。

饮毕香茶神颇定，心思此梦果稀奇。琼卿不羡皇宫贵，君恩似纸令人忧。

料知梦兆难凭信，徒然过虑苦何为。携过境奁亲启展，青衣左右奉兰汤。

宫粉轻施红杏脸，黛螺描画柳芝眉。淡掠远山增国色，一段春风自不凡。

金盆净浴纤纤手，帘栊响处玉人来。回波见是同胞妹，带哂抬身起位迎。

笑言正欲差人请，闻知演武在花园。借问穿杨能中否，英雄箭发定无虚。

小姐珠卿称岂取，先非消遣学开弓。姐姐料然初睡觉，方始临妆再拂眉。

琼卿笑答因诗倦，少酣不觉日中天。呼鬟速奉香茶进，珠卿接饮笑朱颜。

忽闻堂上双尊召，姐妹移莲出绣闺。登堂定省双施礼，椿萱赐坐喜呼儿。

抱琴已返传书信，仲章身在桂爷衙。却与碧芳桂表妹，良缘果定百年姻。

小姐听言方欲问，桓爷又付两金刀。笑唤珠卿吾爰女，斌玉差童远寄来。

道是罗家公子聘，与我娇儿缔凤缘。仲章眼力原无错，锦魁应是士中龙。

金刀况是仙家赐，我儿运用要留心。珠卿忽听红羞脸，奶娘代接紫金刀。

琼卿小姐微微笑，欠身贺喜妹千金。因问抱琴闻已返，斌弟何时上帝京？

夫人喜道吾曾问，弟同众友已先行。父亲今夜修回信，教他先赴桂公衙。

如若仲章身已去，即教随后上皇京。桓爷说对双娇女，吾于前日听人传。

报知楚玉同张贼，金门变脸结成仇。帝封巡抚山东省，不知事果假和真。

二娇蹙黛将回答，夫人惊骇却先言。闻知媳妇身怀孕，随夫赴任怎奔劳。

总制叹声天子旨，如果真时敢不遵？话间忽听辕门外，哨哨云板报三敲。

禀报金华梅府帅，差官飞马递书文。夫人错愕因何故，桓爷座上即抬身。

步入书窗传召见，梅府家丁叩总戎。递上封书垂手禀，家爷嘱命候金安。

桓爷悦色称劳动，拆开书信细端详。方知太子求妃事，将吾爱女奏丹墀。

宣兄妙算真先见，琼卿果作后妃尊。请退递书梅府使，外厢酒饭礼休亏。

存书入袖离书馆，喜来堂上诉夫人。可知事本凭天定，儿女婚姻一旦成。

令兄虑我先婚配，预驰尺素恐欺君。夫人一听微含笑，琼卿小姐失朱颜。

此事出人心意外，冤家偏应梦中祥。红颜自有红颜命，荣华何必出皇家。

偷眼见亲颜色喜，心下惶惶锁远山。珠卿斜盼同胞姐，玉颜顷刻反成愁。

情知有惧君王势，叹姐聪明胆太微。抬身笑向亲前贺，大人洪福比天齐。

一朝太子为佳婿，他时国戚贵皇亲。椿萱挽女春风笑，愿儿罗婿早成名。

斯时方满吾之愿，君臣同殿作联衿。小姐娇羞轻退步，琼卿起位蹙娥眉。

与妹父前双告退，绕廊分路各归闺。凭栏懒望窗前树，心悬皇诏动人愁。

堂堂太子储君贵，何须要聘武夫儿？堪叹舅爷无见识，将奴何必奏金銮。

双尊喜作皇亲贵，不知弱女暗中愁。皇宫恩怨难长恃，蛾眉见炻几多人!

忆起刻间凶恶梦，教人暗地魄魂消。托腮闷闷频嗟叹，思前虑后锁春山。

停下东闺大小姐，西轩复叙二干金。退归绮阁无聊寂，心思好笑仲章兄。

罗生未必真才子，把奴容易许终身。奶娘捧进金刀递，小姐羞惭怕接观。

命鬟收入箱儿内，窗前无事展丹青。复提堂上夫人事，见女双双俱入闺。

说对相公君见否，琼卿似有不欢欢。姻缘总着凭儿愿，堪笑家兄擅主张。

总制答言卿语错，主婚自应父娘为。未必娇儿真不喜，娇痴闺女总怀羞。

夫人无语微微笑，桓爷遂入外书轩。文具揭开提兔管，两封回信用缄封。

一复娇儿斌玉舍，一报鸾兄梅兆辉。次晨召进家童等，厚赏盘缠令起行。

梅府家丁回凤阙，抱琴取路返江南。得知二舍登程久，匆匆又复上京华。

书至此间权搁下，先表江西省内情。龙府叙谈娇小姐，别离兄长闷沉沉。

门庭家计亏闺女，出入银钱自任劳。又无叔伯亲疏族，琐事匆繁费尽心。

般般家法多严紧，无人不畏女千金。寂寥内阁吟诗句，挂念哥哥锁黛娥。

不知到否江南郡，道路迢迢怎受劳。堪嗟父母升天早，抛丢兄妹两相依。

学成武勇安邦手，无端决意绝功名。不思耀祖荣宗贵，不思争气显男儿。

甘作隐居犹则可，婚姻大事亦丢开。每每浪游非美事，宜家宜室始成人。

倚几思兄心闷闷，忽观侍女禀多娇。苍头在外相求见，不知有甚事情由。

小姐沉吟回语答，传他入见绮窗前。青衣领命移身出，苍头随召进中庭。

帘外欲参家小姐，佳人先命莫相劳。问言外面生何事，公子何无一信回？

老仆启言正为此，舍人一去并无音。现今秋祭期将到，教谁祭扫上山坟？

特来请命千金女，与奴预备好施行。雅玉闻言迟半晌，暗恼哥哥欠主张。

伴甚罗生游凤阙，双亲坟墓不经心。总怨迁居亲族远，教奴闺女独持家。

虽有舅爷居咫尺，料他怎肯拜吾坟。含愁说向苍头道，外头筵宴可修齐？

明日待吾亲祭扫，冥钱冥镪要齐全。苍头领命将身退，外厢自去理情由。

一宵夜景无庸赘，天明小姐起新妆。淡扫春山描浅月，薄掠巫峰两黛云。

绣榻更衣方举步，外堂早报备香车。带去青衣双侍女，绣户香闺用锁封。

吩咐众人家内守，随行老仆两家丁。香帛酒筵都载往，远离家宅绕山村。

此去祭坟龙小姐，果然惹出是非来。

暂按一行途上事，词中另叙一狂徒。父是当朝史阁老，母亲朱氏在京都。

长兄室内曾婚配，闺帏尚有妹同胞。芳名号作蝉娇女，与兄随父在京都。

哥哥双字英和舍，二舍依名史德和。枭谋更毒兄和父，独守园庭未上京。

演武弄拳招勇士，交游尽是下流人。闷坐家庭无所事，心腹人来报事情。

金风已动当秋令，郊原祭扫有娇娥。公子今朝何不往，访观美色可开心。

德和闻报多欢喜，抬身即便整衣冠。带了家丁人八九，金鞍宝马出寻芳。

纷纷一路欢谈笑，已离城郭上山坡。东观西顾多留意，并无一个女佳人。

松柏婆娑分两列，处处坟茔奠酒浆。偏偏来了龙家女，童仆青衣俱到临。

管坟人众忙迎接，请下千金小玉人。淡淡素妆夸窈窕，亭亭秀格自然娇。

请坐递茶含笑问，今朝小姐怎亲来？料必舍人身不在，方使干金扫墓坟。

小姐闻言称正是，却因公子上皇京。山地有无人至扰，劳汝频年看守勤。

管坟回答千金女，小人专职敢辞劳？要地山坟谁敢扰，小姐安心不用忧。

雅玉听言头点点，青衣请主奠琼浆。百味珍馐罗列满，摇红绛烛两枝辉。

金炉内面焚檀束，龙家小姐上名香。敛衽低头方下拜，此际伤心不可禁。

暗叫一声亲父母，九泉飘渺路茫茫。啼鹃惨月为长伴，荒草悲风作比邻。

六七年来亲不见，今朝孤女复登山。想像思形肠欲断，幽冥曾否念孩儿。

可怜兄妹相依倚，无我双亲再叫儿。牺惶泪洒如潮涌，拭尽鲛绡帕不干。

两两青衣来挽劝，停哀掩泪化冥钱。纸灰阵阵飞蝴蝶，佳人奠酒拜坟前。

礼完方始传分发，酒筵颁赏管坟人。厚赐金钱人俱喜，事定方传速备车。

管坟拜送千金女，此时日色欲西沉。匆匆车辇离山去，仍回旧路返家庭。

恼煞德和史二舍，驻马山坡已久时。眼送玉人魂散荡，心悬淑女意缠绵。

荒山不是神仙洞，凭空谪下许飞琼。温柔雅媚迷人醉，一片神魂竟被收。

不知系是谁家女，忍教独自上山林。史郎恋恋卿知否，死生定要结鸾俦。

慢慢查明名与姓，好遣冰人用意为。痴呆盼望无踪迹，身旁笑煞众家丁。

启上舍人回府罢，美人已去看何为？德和好笑从他语，加鞭策马始回家。

入窗脱服呼童嘱，密查美女是何人。家中可有兄和弟，查得分明速报知。

家人领诺相辞出，自去查询且勿提。

笔下单言桓楚玉，抵任山东作抚台。官清如水民咸仰，铁面无私耿耿心。

夫人方氏怀胎满，临盆天赐一麟儿。报上仲宣无限喜，纷纷僚友贺登门。

弥月衙中欢设宴，削发娇娇小舍人。抚台珠笔题名字，德武为名号梦祯。

粉妆玉琢非凡种，清奇骨格贵宁馨。抚军抚弄多欢悦，大开筵宴款同寅。

品竹弹笙双劝酒，席残车马闹纷纷。各官辞谢都回府，仲宣绣阁见夫人。

相携玉手欢归座，乍离一月似三秋。次晨写信差童仆，无寄山关父大人。

在路奔驰犹未到，唱起求名众舍人。匆匆弓到长安地，早闻传说事情由。

谏议大夫桓楚玉，因同国丈闹金门。被人保出山东省，忠臣转祸却成祥。

四舍闻言犹则可，仲章公子失颜容。上京只为寻兄长，岂料哥哥出帝京。

这般相左如何处，教我登京何处栖？驻马沉吟眉百锁，议对知交四弟兄。

世忠拂袖微微笑，表弟真为过虑多。令兄虽说升他省，尚有寒家可住停。

忝在至亲休客气，







卷七 破奸计龙小姐扯书 闹全阶国丈失便宜 结权仇桓状元奋勇 挟圣旨参谋中暗计

钦命东宫皇太子，诘日西郊引弟魂。储君泣领朝廷命，狼主无心久坐朝。

旨传起驾群臣退，带同三子见昭阳。楚王府内闻凶信，王妃嫔御哭如蜂。

中宫悲惨番王后，侧院哀伤各嫔妃。太子次朝排驾出，带同文武各朝臣。

素衣素服旗幡拥，荒郊哭弟引灵魂。烧残冥镪飞蝴蝶，寸裂肝肠泣杜鹃。

哭杀王妃诸嫔御，朝宫个个泪痕斑。引魂扶辇归王府，设灵开吊乱纷纷。

钦王择吉兴兵马，将军各各整戎衣。入宫拜别三宫后，娘娘扶子泪如倾。

我儿为报哥哥恨，兄弟今朝上阵劳。望汝捷音当速返，免致宫中旦夕愁。

钦王兄弟闻娘嘱，双双顿首痛伤心。臣儿今日离番岛，阵中征战不须忧。

兄长阴灵皇父福，必创乾坤夺帝基。母后安心听奏捷，莫为臣儿苦挂心。

奏毕凄凉双退出，又上朝堂别父王。番君降旨重重嘱，含悲敕命众朝臣。

并与储君同饯别，代孤城外犒三军。太子各官都领旨，双双王子出金门。

较场多少军官接，祭旗发炮闹喧哗。太子饯行双御弟，牺惶频嘱凯歌旋。

次第朝官都进酒，钦王同弟始更衣。号头吹动胡笳惨，番邦王子动三军。

浩浩军容兵势振，代兄报恨夺乾坤。飞舞旌旗天地黑，刀枪蔽日出番城。

路经各洞都迎接，拨运粮车济万兵。王子统兵无阻滞，杀奔前面贺兰关。

城中早奉君王谕，严加预备几多时。一闻探子重重报，将军总制急戎装。

点齐兵马登城守，添旗添将各查巡。耳闻喊呐腾腾鼓，滚地番兵似蚁来。

中军统领钦王子，安营已毕议军机。召集先锋诸大将，百万儿郎各叩参。

钦王帐内传军令，议遣英雄出远征。班中早听銮铃响，史忠出位拜阶前。

末将不才虽鲁钝，愿夺头功少效劳。钦王闻奏龙颜笑，史卿武勇定成功。

拨付三千兵与马，一枝令箭出交锋。史爷帐下方披挂，齐集儿郎铁甲兵。

战鼓震天成阵势，迫城讨战逞威风。城上红旗忙报主，怒了英雄邵总戎。

番奴初到才安寨，竟来索战太欺凌。喝叫一声传备马，总戎装束上龙麟。

连珠炮响城门启，总制提兵上战场。飞舞旌旗分列阵，三通鼓罢绣旗开。

出马贺兰邵总制，金盔金甲若天神。南蛮阵内旗门列，横枪跃马史将军。

相见坡前同拱袖，兰关总制欠身陈。将军远处南蛮地，频年朝贡久相和。

今何无故兴兵马，侵犯吾疆理太亏。吏爷欠体横枪道，元戎未必不知情。

我王正为修和好，故贡龙驹敬大朝。昏淫不道唐天子，敢杀吾家小楚王。

天伦之谊人人痛，不报冤仇岂罢休！话完策马腾腾怒，汝不开城待甚时？

横转枪尖来索战，邵爷大怒把刀抡。尘沙一阵山前起，飞舞旌旗天地迷。

将台乱奏交征鼓，为主将军各逞能。史忠勇悍青年将，邵帅英雄老练才。

眼前单见征尘滚，不知马上是何人。四十合中番将勇，兰关败了邵元戎。

照面尖枪来得紧，慌忙一闪左肩伤。负痛抛刀回战马，史爷追赶似流星。

震地鼓声敲得急，城中首将大惊慌。急传奏动金锣响，吊桥大放渡残兵。

番兵已到城门下，云梯飞架乱纷纷。城内各官勤把守，议齐飞表奏朝廷。

缒城星夜登途路，要把军情奏九重。

停唱南蛮兵犯界，江南听表桂军门。历任赤心堪较日，官无锁事享清平。

心悬爱子皇都远，又挂东床别久时。膝下承欢双小姐，姐妹殷勤孝二尊。

碧芳无事闺帏内，闲演仙书学阵图。占星步斗知神课，麻衣妙相更精通。

灯前闲把针工动，收贮青锋入宝囊。同妹兰闺常赋咏，妙才天授女中英。

传说帝都开女试，抡元本是女娇娥。梅生有此多才妹，未知颜色果如何。

私心自揣非人下，誓要争先冠众英。闲招妹妹来消遣，欲来堂上戏斑衣。

忽闻有诏临门到，钦取爹爹上帝京。欢悦整妆同爱妹，华堂贺喜谒双亲。

彩凤衔书天眷重，岁岁迁升近圣颜。夫人悦色携儿坐，桂相欢欢对女陈。

此次升官吾颇喜，并非为慕爵加增。君恩愈重心加苦，怎展双端忧国眉。

多因儿女庭前累，女嫁男婚俱未为。但愿苍天从我愿，子芳斌玉两题名。

好生毕我心中事，挂冠原作子芳游。小姐低头羞不语，夫人称是笑朱颜。

堂前久话方呈膳，桂爷有事即离衙。议择吉期多事绊，交盘接印乱如麻。

行囊发杠多车马，七香车子集如云。纷纷都出军门署，桂爷留饯在长亭。

文武百官都把盏，金鼓喧天报起行。奉旨荣升多热闹，一朝少保贵非轻。

笔波按下途中眷，先表江西史得和。一面娇娥魂已渺，废寝忘餐为玉人。

百计图谋成凤侣，杀心玉女不垂怜。结好秦公谋设计，其奈妲娥不动心。

声声要等哥哥命，知他兄长几时回？颠倒神魂犹似醉，七情最是系人心。

减却三餐颜色悴，童仆惊慌劝舍人。公子少年多富贵，怕无佳偶色倾城。

况今正值新春景，郊外春光更可观。请舍游行堪释闷，这般静坐又闲思。

二舍仰天长一叹，我的衷情汝怎知？空言极品公卿子，作事何能遂寸心。

欲谋一个无名女，恁般难事恼人心。走马游春无所用，徒增感慨去年情。

童答舍人休此语，好事多磨后必成。史舍踌躇心闷闷，也觉无聊久坐难。

起身遂即披衣服，带领家丁上绣鞍。揽辔扬鞭离府第，东郊一路踏青游。

马上正行无几里，前头来了一人身。头顶范阳巾一领，青衣银带似军官。

跨下银鬃驰路马，匆匆赶得汗珠凝。抬头忽见行人近，闪膀让路盼频频。

德和被看心疑惑，推鞍将近问端详。来者军官何处遣，因何驻马不行程？

其人见问回言答，俺是西京帅府差。奉着越公钧旨遣，代其龙舍递书文。

不知龙府居何处，万望官人指点明。德和闻语心明白，欢然再问下书人。

顷言罗府龙公子，莫是吾乡龙夺魁？差官回答无差错，喜了奸枭史舍人。

忙下金鞍深拱袖，多劳远涉到斯间。吾是居乡秦兆业，却同龙浩有亲情。

家表前同罗世子，共赴京都尚未回。抛丢表妹家庭寂，小生正去探她身。

何期得遇差官降，必有家书乞付交。罗府家人闻彼语，沉吟含笑再言陈。

小人虽奉公爷命，龙府官人嘱有言。必须面见千金女，怎敢中途付别人？

史舍见他多仔细，慌忙执手笑开言。差官不晓其中事，容予细诉免猜疑。

若说持家龙小姐，家门谨慎礼循循。等闲不见生人面，差官怎得入家庭？

小生与彼为中表，方敢明言代效劳。况且家书非宝物，假冒私窥作甚因？

差官不必心疑虑，同居酒馆饮三杯。罗家童听言词烈，未便坚辞不付交。

夹衣遂取封书出，欠身笑递史官人。既然足下皆亲眷，小人安敢再生疑？

此信乞呈龙小姐，专候回音返帝京。不知贵府居何地，明朝讨信好登门。

史舍闻言防识破，忙忙生计启言陈。差官不必寻寒舍，小生今即往龙家。

面呈表妹修回信，即来回复是如何？差官欠体称承命，史舍相陪至酒楼。

安顿来人相等候，飞身急急上龙麟。留下二童随酒馆，余随公子返家门。

入窗不及宽衣服，先拆封书仔细观。上写愚兄龙浩顿，拜书贤妹镜奁前。

一从分手离群雁，伴友长安去路遥。栖身歇在罗公府，多承款待胜亲人。

已曾捐监求名利，且候秋间看若何。自惭七尺奇男子，背井离乡作远游。

多劳贤妹持家计，许多产业费清心。愚兄今俟科名榜，有无名利即回乡。

余不赘言惟草草，奉呈贤妹赐回音。德和看毕微微笑，此书天赐中吾谋。

忙提兔笔来更改，内中增入许多言。细说尚书史相命，德和二舍欲求婚。

愚兄已允他亲事，故特驰书报妹知。史家如再差媒到，妹可应承此段姻。

成亲不必拘兄命，主婚可托舅尊人。写完抄好无差错，心欢忙召一家人。

详细教他言与语，速往龙家走一遭。家丁领了东人命，即来龙府递书文。

门前相见诸童仆，细述京师使命人。众童闻是罗公使，延坐殷勤待不轻。

细说寒家娇小姐，等闲未肯出中堂。劳兄千里传书信，尚容传递入深闺。

来使欠身称领命，交付封书候交厢。院子回廊交侍女，传入香闺小姐前。

雅玉得知兄有信，芳心喜悦展娥眉。命传款待京都使，笑拆缄封细细观。

看毕奸谋书一纸，不由失色动朱颜。哥哥好个无分晓，把我终身草率为。

不思史贼趋权佞，不思史舍岂成人。也当谅及同胞妹，生平器度果如何。

婚姻虽说凭尊主，非我甘心怎强成？任伊父命和兄命，雅玉无心也枉然。

从前悬望音书渺，岂知信到反成愁。忿忿玉颜心不悦，反复将书再细观。

检观字迹芳心骇，笔锋不是我哥哥。莫非暗地人奸计，假吾兄长说婚姻。

此生颇负多谋略，莫坠奸人计内来。正色启唇呼侍女，外厢可请递书人。

待吾亲出中堂见，命众家人莫远离。青衣传出千金命，龙家童仆敢相违？

连忙带入传书者，中堂来见女佳人。怎见此时龙小姐，家常便衣亦倾城。

淡淡锦襟飞彩袖，湘裙六幅玩环鸣。檀口朱唇春满脸，玉容应是广寒仙。

史家来使临阶下，不敢抬头盼玉人。欠身参见千金女，龙家小姐出金交。

杏脸生春称请起，多劳路上涉风霜。闻知汝是罗家使，真假其中早说明。

来人见间言词异，慌忙欠体禀娇娥。小人果是罗衙仆，贵府官人命递书。

迢迢途路非容易，假信私传作甚因？小姐闻言含笑答，吾亦猜疑假不能。

但汝果真罗府使，必然会见我官人。自同世子登京后，或多戏耍或攻书？

差人田答龙公子，小人服伺每追随。等闲未见闲游戏，小姐何须问此情？

佳人听毕微微笑，原来是汝伺书轩。我家公子登京国，拨有家童伺远行。

汝身果在罗公府，必知小仆是何名。来人见问龙家仆，不禁茫然对答难。

半晌趑趄称失记，贵府家人未会颜。况且小人初服役，帅府人多记不全。

闻语千金含冷笑，奸狡刁奴话露机。生嗔顿觉朱颜变，莺声叱问是何言。

分明顷说书轩役，难言未见我家人。任君初入候门内，早晚书窗岂未逢

况兼家信人难代，岂有中间两笔书？缄封且异从前式，分明私拆又增言。

眼见我家公子信，半途被截落人谋。匹夫好胆如天大，私启家书罪似山。

主使是谁吾尽晓，甚笑奸枭计枉行。须知龙女昆山玉，无玷无瑕不易扳。

数言点破宜知悔，再若胡为定不饶！话次娇嗔颜忿忿，喝教左右逐来人。

千金退入围屏后，龙家众仆恶如狼。齐声吆喝如潮涌，可怜惊煞递书人。

抱头鼠窜如飞去，复命东人且慢提。

深闺气杀千金女，独坐金交怒未消。案头取过封书札，春纤双扯碎纷纷。

恨来总恨哥哥错，无因伴友涉他乡。抛奴孤女无依倚，独持家计受人欺。

定然史贼生奸计，欺哄闼人欠主张。若非详细能猜破，一从兄命误终身。

来人今日虽驱出，匹夫未必肯甘休。枭谋不测难猜料，昼夜关心怎暗防。

细想不甘心恨恨，呼鬟携椅近窗前。自提笺纸翻文具，一封家信报哥哥。

武闱若毕休留恋，早寻归计顾家园。无能弱妹持家久，外人虎视不能防。

长兄如再踌躇误，定有风波平地生。他日有辜兄重托，却难归咎妹闺人。

写完掷笔心凄楚，袖出罗巾拭泪痕。详细缄封呼侍女，外堂传召一家人。

面付盘川书一札，叮咛即日上京城。拜见舍人传我语，功名事毕早回乡。

切休留恋他乡好，迟回兄妹恐难逢。话毕伤心弹玉泪，家丁领诺敢挨延？

厨头用膳修行李，叩辞小姐即登程。匆匆离了江西省，取路京都见舍人。

雅玉居家多谨慎，重重叮嘱把门人。不许闲人私出入，夜来巡禁守更深。

只望武闱须早动，不知兄长几时回？

先表假书人复命，书轩大怒史官人。连连顿足心中恨，枉费精神反落空。

只道此谋人莫识，冤家玉女巧如神。佳人敢辱吾童仆，德和至死岂甘休!

生嗔只得登鞍马，酒楼来见递书人。诈言顷已投龙府，封书已入镜台前。

妹为闺人多不便，故无回信达皇都。乞传口信龙公子，用意功名要早求。

纵缄书信无他语，平安两字慰离人。差官闻语方离位，相辞史舍下楼门。

登鞍拱袖双分路，自回京国复官人。德和气倒家庭内，日减三餐似醉人。

回文再叙皇都事，礼闱新榜选贤才。九重圣主亲批点，派出词林众考臣。

房考监临诸学士，玉阶领勅谢天恩。大张文榜开场院，四方赴考集如云。

各衙喜动诸公子，先期报卷入场闱。次第按名宣点入，用心抄检恐存私。

纷纷归号权安歇，日西题目始传颁。众生各把丝纶展，笔下风云要费心。

锦字因从翰墨出，功名还仗点头人。三场试毕方才散，各于寓所候佳音。

春闱里面评优劣，主司遴选要真才。各房争荐珠玑卷，蜡烛烧残彻夜明。

弥封乍拆初誊榜，吉期张挂紫金城。首名飞报桓公子，仲章中式会元郎。

次名经略梅爷府，世忠梅舍上青云。三报会魁蒋国舅，舜昭公子喜成名。

发犒报金人尽喜，参谒宗师拜至亲。及期天子登金殿，八百衣冠谒上方。

五云护集文星耀，三殿初传虎榜开。御书题目都传下，彤廷对策各争雄。

进卷试官参玉陛，君王翻阅笑天颜。拟定元魁分甲第，金阶遥唱姓和名。

一甲一名年少士，祖贯湖南桓仲章。榜眼世忠梅相子，及第探花蒋舜昭。

二三甲榜毋庸述，钦传陛见少年郎。王英引进新魁首，君恩初沐赐更衣。

紫袍玉带夸英俊，压顶宫花映玉颜。御手喜簪花两朵，红罗挂彩酒三杯。

纶音笑问新魁贵，室中鸾凤可曾鸣？三元回奏金銮殿，无缘难射国家屏。

至尊失意微含笑，旨传赐宴午朝门。新进魁元欢谢圣，阁臣把盏奏笙箫。

宴罢琼林三及第，金门车马闹纷纷。彩旗旗帐如云集，马对金瓜次第分。

三魁揖别诸朝贵，扬扬喜色上金鞍。率领一班新进士，喧腾鼓乐出天街。

十里杏花迎俊士，六桥柳色马蹄忙。状元榜眼归衙第，梅相夫人笑满颜。

爱子娇甥双中式，不枉忠良后裔夸。满堂锦绮笙歌奏，二元衣锦拜宗先。

次请椿萱来受礼，无限欢欢长笑容。媚仙小姐登堂上，贺喜哥哥与表兄。

世忠斌玉同参揖，喜宴初开庆画堂。罗府接樽梅榜眼，桂生龙

卷八 梅兆辉奉敕退南蛮 逞妖法粉迷雾障 桂凌云荣升滞荆楚 尽贞心钗折瓶沉

一齐挽劝梅家姐，兴衰定乱乃天排。况兼年伯英名著，马到成功何用愁。

姐值散班明日返，话别天伦乐有余。媚仙闷闷愁无语，御厨进宴入深宫。

交递金杯筵始散，月移花影上宫墙。女御展衾携绣枕，四娇就寝话闲情。

钟鼓楼中催漏急，梅家小姐不成眠。辗转不期天色亮，宫妃请起递茶汤。

梳洗已定更彩服，张梅二女散班归。都上宫车离御院，各归府第谒双亲。

夫人梅帅闻儿返，心欢接女画堂前。小姐下车移玉步，参谒椿萱借问安。

见罢长兄方入座，梅爷悦色唤娇儿。八蛮叛逆儿知否？父领纶音欲出征。

兵机总领桓姑丈，行期不远即离京。何幸我儿今日返，伴慰娘亲正合宜。

小姐闻言愁唧唧，欠身禀上老严亲。孩儿日锁皇宫内，政事朝堂怎晓闻？

昨朝乍会双盟姐，始知老父挂戎衣。一夜惶惶难合眼，盼至天明乞旨回。

八蛮何事兴兵马，爹爹年老怎奔劳？夫人叹息呼娇儿，祸根都是贼张侯。

丹墀力保桓姑丈，次荐椿亲可远行。风波我料无他故，又是婚姻始结仇。

梅仙问母谁姻事，林氏夫人对女陈。日前我女归宫苑，张衙遣使至求婚。

言词过激椿亲怒，叱逐冰人出府衙。张侯不是纯良者，必然为此保行军。

小姐听言羞不答，梅爷掀髯笑微微。夫人莫虑蛮奴勇，一任奸侯起是非。

下官久沐官家德，频年坐享觉羞颜。此次出兵吾所愿，正堪报国表微忱。

惟挂夫人家内寂，女儿限满要随班。我儿俟父离京后，可缮封章奏九重。

道父远征慈母老，乞恩完娶女词林。家室调和须孝养，留心代妹选乘龙。

前时属意桓斌玉，于今他果占鳌头。无缘不作梅门婿，桂府千金福泽多。

虚度韶华年不再，难访英才怎奈何。话次相公长叹息，千金侧首玉颜羞。

夫人唯唯颦双黛，榜眼躬身领父言。爹爹远战宜珍重，家庭琐事托儿肩。

天生娇妹全才貌，怕无俊士射金屏。自愧须眉男子辈，不能代父执鞭劳。

但愿上苍青眼佑，早奏平蛮一鼓旋。闻语参谋频一叹，外报同僚至送行。

公相应酬忙出外，军机料理二三天。

转眼起兵当此日，梅爷早起整衣冠。子芳已往长亭候，状元榜眼在中堂。

宗祖龛前灯烛耀，梅爷冠带上红毡。辞别宗先深八拜，回身长揖别夫人。

至此英雄无不切，洒泪伤心嘱数言。下官远出卿珍重，添衣进食自留心。

早命世忠完娶妇，媚仙择婿要关心。闲是闲非卿勿虑，静听边关报捷音。

夫人还礼悲悲切，频嘱郎君要小心。烽火无情刀剑阵，蛮奴猖厥要提防。

女男婚配君休虑，只愿平安早凯旋。此心不待君家去，早已魂驰魄暗消。

征战不知何日返，望夫上山几回登。梅帅叹声卿耐等，切休挂念日伤怀。

话次干金同榜眼，双双兄妹上红毡。牵衣下拜汪洋泪，梅爷此际好凄凉。

双挽娇儿和爱女，无限伤心泪滴袍。嘱儿竭力忠王事，少年莫入佞邪群。

治国治民行善政，亘古忠臣即孝儿。早调琴瑟权中馈，彩衣悦母北堂欢。

使我安心驰塞外，鞍马驰劳好报君。榜眼泪言儿不敢，谨承严训敢违言？

但愿椿亲三奏捷，洗尽番蛮复命回。塞外风霜驰血汗，孩儿罪重不能随。

梅爷掩泪携娇女，不胜怜惜泪如泉。此行自觉无他虑，为女婚姻好挂怀。

芳龄正属桃夭候，叹无吉士赋关雎。武夫多少沙场老，何时方返择东床。

喜女成名多贵显，受恩重处要担忧。天颜喜怒当防备，宫主娇刚要奉承。

小姐细闻心切切，泪洒如珠启绛唇。爹爹临老驰行阵，百凡调护万金躯。

弱女不才知进退，宫闱内面自留心。惟挂父亲忠国事，何时奏捷受褒封。

深愧粗知韬与略，怎得从军代父劳？魂梦随亲驰万里，不孝安居享贵荣。

诉次玉人悲不止，状元榜眼好生怜。堪爱娇姿夸艳冶，出言吐语赛男儿。

见娇话到伤心处，雨后名花色更鲜。堪叹桓郎无厚福，此生错过女英才。

进前挽劝英雄妹，小姐停悲退小莲。斌玉躬身重送舅，深深下拜送行戎。

梅爷携手桓魁首，频频嗟叹嘱离情。老夫此去承君命，不能系顾旧家园。

贤甥有念亲情谊，闲常多解妗娘愁。若还母妹登京国，至亲团聚更开怀。

状元欠体悲承命，愚甥敢不领尊言？但恨家君身挂帅，不到京都见面难。

子道久违常怅恨，今又行军送不能。书信一封劳代递，阵中望舅代提防。

母妹登京投贵府，又扰潭衙甥怎安？梅相答声何此语，同胞兄妹怎拘文？

令尊武勇驰名久，不用贤甥暗挂心。愿甥尽职居臣道，匡君治国作名臣。

话完接过封书札，魁首含悲退步行。衙前金鼓三吹打，催促元戎早动身。

梅爷拭泪方离座，再别妻儿好痛伤。小姐牵衣悲切切，夫人携袖洎汪汪。

断肠此际情何限，一声分手走真魂。状元榜眼同登马，伴送严亲上午门。

掌扇初开分日月，早朝天子会群臣。玉阶陛见官千仗，万岁嵩呼贺起居。

次第分班方就位，闪出平蛮挂印人。手提宝笏趋金殿，身舞朝衣伏玉墀。

奏道今朝臣起马，特来请训谒天颜。至尊殿上龙颜喜，频降纶音唤爱卿。

朕躬诏降多时久，料知桓凯已兴兵。卿到中途相会合，火速登程救万民。

倘能一鼓平蛮国，回来名姓上凌烟。梅帅伏阶呼万岁，老臣效力报天恩。

谢恩退出金门外，纷纷人马集长亭。多少同僚亲与友，临歧祖饯泪珠抛。

人请参谋更服色，铠甲金盔锦战炮。跳上金鞍施号令，三军就此起身行。

冲天号炮咚咚鼓，状元榜眼大伤心。眼望三军兵马动，刀枪贯日出都城。

各官怅怅都回府，子芳斌玉劝梅生。归衙怕入中堂内，情知母妹更凄凉。

停书起马梅经略，先表朝京陛见人。桂爷率眷趋京阙，奢华路上万人钦。

一朝少倮官声著，火牌到处有官迎。此朝来至荆州省，城中文武得知闻。

纷纷报上张巡抚，张爷欢悦整衣冠。命召娇儿来计议，凌云少保我同年。

闺庭有女芳名著，全文全武色飞仙。他今经过吾当接，数天歇马叙交情。

漫漫求婚渠长女，料他怎敢不依从。我儿得此倾城妇，方显张家七代宗。

廷保闻言心大悦，催促爹爹怏出迎。张爷悦色来书馆，先差巡捕出城门。

自家随即排车马，迎接同年叙别情。笔下词谈桂少保，行囊轿马集如云。

将近荆州三十里，忽闻手下报情由。荆城镇守张巡抚，差官求见有言词。

桂爷听报心中骇，令传驻马召来人。巡捕差官忙叩首，禀上当朝桂大人。

小官恭奉家爷命，特来叩见禀台前。同年久隔天涯路，家爷念念未忘怀。

何幸大人今陛见，阅报知从此路行。愿请停旌求一会，家爷随后就来临。

少保闻言微哂笑，何意张兄这样行？与君虽有同年谊，奈别忠奸两路途。

任君尽礼吾无意，不求亲近只疏求。只得欠身称请起，劳动差官至此间。

奈吾奏旨难停驻，有负张爷雅爱多。有日京师能会面，容当谢罪叙交倩。

正是语间犹未已，纷纷人报宪台临。仪仗金锣开路径，张爷跨马不乘舆。

加上一鞭来得快，躬身施礼笑微微。桂爷至此知无奈，马中还礼强欢颜。

启言愚弟承君召，道路迢迢不敢停。况兼贱眷相随后，不便登门谒座前。

辱承兄长拦途接，有何见教赐知闻。张爷执手容含笑，桂兄何事太谦谦？

年家久别常常念，何幸今朝得晤颜。荣升引见真堪贺，弟为地主礼当行。

此外中途难久语，乞降寒家要几天。桂爷拂袖微微笑，张兄今日礼何多？

弟因召见难延久，又因妻女累人多。不然早已登门候，岂待年兄驾降临。

地主厚情心领受，有期后会再欢谈。巡抚一闻心不悦，强含笑色再呼兄。

为何固执交情薄，停车一日亦何妨？弟为吾兄今陛见，都城必会弟家尊。

拜托家书劳代达，兼有情由渎座前。岂料桂兄今贵显，高抬身价藐人多。

自愧弟身无进退，妄自高扳实汗颜。桂爷听毕容颜失，半晌无语再欠身。

念弟实因家眷累，行色匆匆手下多。若寻公馆非长住，若造潭衙打扰多。

是以苦辞非见却，兄何言重弟难当？既欲传书兼下问，弟即停车明日行。

张爷喜道斯方妙，才显吾兄未薄情。宝眷不须寻馆驿，可降寒家意若何？

少保摇头无此理，人多扰谢怎安心？吩咐一声停轿马，速寻公馆歇夫人。

家丁答应忙忙去，张爷难逆也依从。忙令差官传两县，送来供给莫挨延。

相辞桂相归城去，府尊县令各慌忙。次第驿庭参少保，巡抚差人送下程。

桂爷无奈都收下，匆匆不觉日西沉。许多供给皆丰厚，蜡烛高烧设美筵。

童请爷爷来用膳，少保抬身入内庭。夫人接见将言问，因何张相这殷勤？

与君莫是知交厚，这等拦途硬款留？少保含愁回语答，张贼枭雄岂善人？

与他薄有同年谊，素无来往假知交。今日款留非美意，只恐其中有事情。

夫人惊骇颜容失，碧芳小姐起抬身。春笋尖尖提宝盏，彩袖微拢玉液斟。

奉上爹爹桂少保，笑启榴唇唤父亲。张雄本是趋权辈，见父高升故奉承。

停车况且无多日，有甚谗谋敢即生？水陛驰劳休远虑，宽饮金杯早歇神。

桂爷喜道儿言是，系吾过虑却人情。张雄任有包天胆，谅彼无因岂害吾？

接过琼浆呼女坐，家人两两进佳肴。席中谈笑传杯盏，岂知阶下有人窥。

原来却是张公子，私到斯间看玉人。驿卒指明桂小姐，张舍频频仔细观。

蜡烛一双多凑趣，偏偏映着美人颜。旁生必然他幼妹，中年应是桂夫人。

佳人侧位多明亮，映对灯光倍出神。浓浓鬓发巫峰叠，薄薄春山远黛青。

俊眼双含秋水妙，朱唇单映石榴红。桃花粉脸侵晨露，柳叶蛾眉带暮烟。

款款肢腰多窈窕，盈盈媚态倍丰神。彩袖乍窥双玉笋，湘裙不露小金莲。

真成绝代无双色，神女仙娥且漫夸。阶前看软张公子，半晌难言险失神。

眼光犹射华筵上，神魂已被玉人收。暗叫工声桂小姐，与卿宿世有无缘。

如此妙才如此貌，自然应对我张郎。不知月老怜吾否，娇花莫种别栏干。

痴痴盼久难移步，书童扯袖唤官人。堂上华筵将欲散，不宜久视恐人知。

张生无奈回身转，步步回头望玉人。回衙即便更衣服，暗祝良缘愿早成。

馆中席散人安歇，一息东方报晓催。少保衣冠方用点，车马传齐拜抚军。

辕门放炮人通报，欢悦张爷出接迎。华堂行礼分宾主，雀舌芽茶递一巡。

桂爷欠体称兄长，多蒙见爱嘱停车？不知华翰曾修甭？可何赐教乞明言。

张爷拱袖欣回答，桂兄既到且消停。别有事情容缓说，岂敢劳兄代寄书。

命召书轩公子出，厨中吩咐整华筵。桂爷无奈相依允，小童领命请官人。

廷保整衣更锦服，来到高堂见父亲。张爷命子参年伯，桂相相挟道莫劳。

笑让张家公子坐，频频细盼少年郎。虽非卫玢潘安貌，面白唇朱颇可人。

但嫌俊眼多斜视，恶父应难出好儿。因问舍人年有几，泮宫曾否采芹香？

公子回言才十六，客岁方游泮水春。为奉晨昏随万里，不敢观光作远游。

桂爷细听微微笑，公子雄才应占魁。妙令料已谐秦晋，谁家淑女得才郎？

张爷乘此欢回答，正恨庸才少送毯。久听桂兄大令爱，小小芳名到处闻。

弟身久欲扳高配，水远山遥遣使难。有幸台旌今忽降，料是良缘巧作成。

应知兄长无推托，早赐金言两姓欢。少保闻言含哂笑，原来为此把吾邀。

安知我女蟾宫桂，自有扳龙附凤郎。不免欠身含笑答，承兄错爱缔良缘。

奈弟闺中痴弱女，受聘新科桓状元。此翻陛见虽皇旨，半因带女赋于飞。

贤郎如此人中杰，中馈何愁欠玉人？听毕抚军犹未答，廷保仓皇大失容。

以眼频频观老父，张雄无意也迟疑。半响躬身含笑道，桂兄此语假和真？

弟闻令坦桓斌玉，大魁天下榜头元。入赘绛枝愚侄女，正喜重联亲上亲。

原来已有糟糠聘，薄幸书生弃发妻。桂爷忽听无颜色，低首沉吟怒满怀。

可恨仲章无义贼，敢忘姑舅两重亲。汝贪张女词林贵，藐我娇儿竟撇开。

老夫此去朝天子，上章先劾薄情郎。转思事着三思量，斌玉无非敢乱为。

莫是奸侯威势迫，张雄巧语隐诬人。要吾绝念桓家聘，好与他家结此姻。

细细筹思真不错，将言盘问姓张人。张兄怎晓愚门婿，竟赘侯门女尚宫？

张爷故意呵呵笑，桂兄何事太多疑。前月家兄驰有信，方知侄女已招亲。

仲章今是张家婿，不作吾兄半子亲。劝兄莫误干金女，休却寒家此段姻。

桂爷不悦眉峰皱，答道贤兄是甚言？不才忝作朝中贵，怎敢私联两处婚？

如果虚传非是实，背约重婚罪怎当？纵使桓元经别赘，主婚弟在怕他何？

张爷再道兄思定，莫教事后悔来迟。少保听他言不善，起身不觉变颜容。

怒道年兄言可笑，有何后悔此宗情？生平性梗兄当谅，错认趋权媚势人。

任君赫赫王公贵，难道凌云惧你们！单叙交情犹则可，说此婚姻坐不能。

话完忿忿抬身起，张爷变色不欢欢。含嗔送出登车马，也不留筵怒满颜。

少保强容相作别，鱼轩开道去匆匆。

抚军回入中堂上，怒气冲冠恨莫当。切齿匹夫桂老贼，言词唐突话如刀。

仲章贼子何高贵，我儿岂不及桓元？廷保吁嗟愁满面，回答孩儿命太低。

早知桂女无缘辈，悔煞空行一度窥。凭空结下相思债，定送残生始罢休。

夫人连道娇儿蠢，桂家女子有何奇？巡抚问言儿即见，佳人面貌果如何？

公子夸言真绝色，怎生妩媚怎生娇。若还不得归吾配，定赴泉台一命休。

张爷责子痴迷语，要此佳人有甚难？桂相不从吾善恳，何难暗地用强谋。

碧芳纵有冲天翅，难脱吾们手握中。公子喜言何妙策，张爷笑道不须查。

即令随身双小仆，花园单请阮书生。台前掩卷当猜想，阮姓书生是甚人。

出身本是终南怪，炼性千年蚨蝶精。邪法通天人莫敌，英雄无比力千斤。

一方宝贝阴阳镜，能照凡人失散魂。洞中尚有同胞妹，禅名双字绿霞仙。

英雄更胜亲兄长，镇留本地未离山。阮生双取飞霞号，旧年寄迹在东辽。

传法王威番国帅，因辞回洞过荆州。贪玩荆城权托足，却遭张相款留延。

此朝闻得书童请，含笑更衣

卷九 张世杰投书陷淑女 桓斌玉再续鸾胶 史德和求计娶娇妃 罗锦魁初悬金印

桓帅收兵多喜悦，凯歌齐唱进城门。帅府开筵同犒赏，功劳簿上各标名。

初到停兵权歇息，议筹良策破番奴。

停书将帅边瘁事，罗衙单唱探花郎。朝随青琐趋京阙，僚友追随恣意游。

每念同胞娇爱妹，万里家山见面难。堂前恨欠椿萱草，致教闺女独持家。

故园不识生何样，惆怅京华插翅难。天生我妹全才貌，致动旁人苦用谋。

留心欲选奇才士，妙才难得奈之何。同年三四虽年少，奈何都有玉颜人。

一心取中罗魁首，但恨丝萝已定盟。妙龄不再韶光快，误妹芳年怎放心。

正是依栏含闷处，锦魁玉步入书轩。搭背呼兄何闷闷，日锁芸窗不出游？

莫望佳期今不远，雀桥有路访仙娥。玉人名姓非低品，六宫训导女才人。

催妆须用真佳句，容易安能入广寒？可曾搜索枯肠否，莫致临时下笔难。

探花听毕微微笑，罗兄看弟太低微。漫笑武夫无学问，胸中曾贮五车书。

投石推门非绝对，不须求教舜昭兄。念念为悬予舍妹，不知故皇近如何？

贵府家丁曾到否？道路风露未惯经。状元笑答兄休虑，令妹多才有智谋。

家将限期焉敢误，谅来不日抵江西。劝兄莫作多愁者，培养精神候吉期。

龙浩闻言思好笑，罗兄惯作此言词。自嗟父母归天早，抛撇孤单妹与兄。

不才多出他方荡，舍妹持家已有年。小小智才多出众，治家井井有条陈。

所恨难寻才貌士，香闺耽搁女芳龄。魁首笑声何可恨，要访才郎有甚难？

且待来科金榜下，好教选个状元郎。探花笑答兄何语，人才难得费人心。

三年一度非容易，榜发惟防又有妻。迁延岁月何时定，哂我为兄欠主持。

但弟此心筹虑久，谁及吾兄国栋梁。簪缨后裔犹容易，难得文全武又全。

潇洒轩昂欺卫玢，仗义多情世罕寻。一晌自羞难启齿，碍兄室内有娇娥。

锦魁细听呵呵笑，龙兄也会话欺人。一片浮词相取笑，教我羞惭怎举头。

即是有心怜爱弟，令妹何妨作并婚？这等虚情吾不领，勿劳过奖好无因。

夺魁也觉眉峰展，回答罗兄话莫骄。才子佳人难再得，惺惺应自惜惺惺。

桓兄令妹候门玉，知书达礼岂寻常？应无嫉忌争春意，舍妹何妨作次婚？

只恐娇弱无依女，难中吾兄眼阔人。魁首答言吾不听，莫将此语说吾前。

令妹蟾宫丹桂种，武夫何福望偏栽？龙浩笑言兄不信，待妹登京看若何？

状元不答微含笑，探花相挽出窗前。

词谈蒋府佳期近，国舅封章奏九重。乞恩给假亲生女，至尊准奏降纶音。

修文富内开宣读，学士含羞谢圣恩。张府梅衙双小姐，应期此日入皇宫。

一齐贺喜金兰婚，此去吹箫上凤台。免侍三班天子宠，莫忘妹等不来临。

琴仙被戏羞无语，御厨进膳弄金杯。更衣正欲传车辇，报传公主探师尊。

随侍女官分济济，宝轮朱辇歇当街。四娇迎谒廷参见，宫主相携笑满颜。

入座递茶宫女退，琼云公主启樱桃。闻得早朝温旨降，钦赐师尊返贵衙。

喜鹊填桥今有日，鸾凤于飞到白头。师尊此后称师母，受业门人叹寂寥。

孤家姐妹来相送，薄有新诗奉座前。字句尚祈师改削，方使门人学问增。

话完不觉微微笑，袖中取出锦鸾笺。递上多才蒋学士，琴仙小姐玉颜红。

含羞不兔躬身接，展开一看锁双蛾。

琼云诗曰

宝辇飞来自九天，玉堂引下紫微仙。他时待漏双趋阙，朝罢同携两袖烟。

素云诗曰

银烛双行吐焰长，管弦队里绮罗妆。而今且搁修文笔，好咏周南第一章。

琴仙看毕羞无语，三娇都进接诗观。笑赞贵人诗句妙，不须批点自然佳。

公主笑言师错赞，孤特抛砖引玉来。女师可把才华展，与孤观览好推求。

三女欠身称领命，举笔挥笺即咏成。

梅媚仙诗曰

华灯灿烂月初弯，宝髻花簪压鬓鬟。珍重玉台文彩笔，好依张敞画春山。

罗锦春诗曰

蕊珠仙姐下瑶阶，五色霓裳九子钗。款逗红妆新依玉，梅花风里带香来。

张绛枝诗曰

月殿花香烂漫游，云嗽奏处彻琼楼。一泓瑶沼鲜融水，笑看莲花放并头。

诗成放笔同躬奉，双双公主展开观。笑羡才妙孤佩服，自愧门人比并难。

回身笑递琴仙览，蒋家小姐把头低。忽报宫车都已备，龙生姐妹告辞回。

送出贵人田步入，蒋罗小姐始登车。宫扇展开遮日月，纷纷都出午朝门。

锦春回府毋庸表，单唱琴仙见父亲。国舅心欢呼女坐，探花朝退谒尊人。

蒋爷悦色携儿手，细诉佳期已欲临。我儿代妹开屏雀，早赘扳龙附凤郎。

柳府姻翁居远任，难代吾儿早毕姻。不然女嫁男婚毕，好慰华堂寂寞愁。

舜昭欠体微微笑，爹爹何必为儿愁？男儿三十非为老，妹早完婚正合宜。

小姐闻言羞不语，探花辞父出中堂。打点吉期延贵客，结彩燃灯设绮筵。

乍展锦屏飞孔雀，新披椅褥绣鸳鸯。试罢新妆娇小姐，竹鼓腾腾闹画堂。

九重天子多钦赐，娘娘厚赠女门生。

次日良辰文武集，锦袍玉带拥如云。冰媒挂彩传鸾帖，越公府内请新郎。

探花冠带多丰采，得意昂昂满脸春。揖别罗公登宝马，状元亲送上金鞍。

笑嘱龙兄休得意，当防淑女索诗章。必须早练推窗句，莫待临时闭广寒。

兄今先赴良时吉，弟当贺喜就来临。夺魁无语微微笑，纷纷仪仗已开排。

扶拥新郎离帅府，迭奏笙箫百乐鸣。来到蒋衙通报入，震天珠炮启重门。

鸾筝凤管悠扬奏，皇亲父子接东床。夺魁下马登堂上，殷勤礼罢叙新亲。

三次香茶都递上，金鼓三吹请玉人。琴仙小姐临鸾镜，两两冰人舞鬓云。

初染黛螺双远岫，梅花方试寿阳妆。宫袍鸾带皇恩重，垂珠飒玉响叮当。

簇拥妲娥离宝殿，华堂细乐奏鸳鸯。请上探花金榜客，并参天地谒先灵。

沉香交椅双分列，请坐皇亲受拜参。玉人悲切思慈母，蒋爷扶婿强欢颜。

次请舜昭同见礼，女生对拜永同心。红罗初揭花容露，百官喝彩女中仙。

大悦夺魁无限畅，好逑何幸得倾城。拥入新轩方合卺，品竹弹筝奏进花。

仙郎上席春风笑，玉液琼浆盏盏干。席散外堂陪众友，大开美宴款朝官。

娇女歌妃呈妙技，劝醉朝堂众大臣。黄昏到处纱灯亮，月光初上紫薇花。

众宾撤席纷纷乱，探花蒋相送殷勤。灯烛交辉人影散，事定归堂夜已央。

蒋爷传嘱新娇客，不须劳动请安身。夺魁闻命多欢悦，笑移玉步进新轩。

妆台多少银屏婢，林列双分接贵人。小姐脱冠更彩服，娇羞无语背银灯。

探花轻盼微微笑，颁发花红退众人。掩上洞房门两扇，起身笑挽玉颜人。

奇缘总外谐秦晋，武夫何福得倾城。良夜难留更不永，不宜久坐可安身。

小姐娇羞颦翠黛，夺魁喜挽入纱橱。莲花枕上调琴瑟，翡翠衾中咏好逑。

无穷春色鸳鸯帐，恼人鹦鹉报天明。绮纱射进玲珑色，青衣侍女清新妆。

探花含笑方离榻，小姐依依倦整衿。出帏羞见才郎面，鬟拥妆台理鬓云。

妆毕更衣移玉步，生女登堂借问安。欢喜皇亲蒋国舅，舜昭相见礼彬彬。

蒋爷笑问东床婿，贤甥贵籍在江西。北赴公车离故国，贵家更有甚亲人？

探花欠体台前禀，先父遭谗痛受灾。迁往江西非旧籍，椿萱双背叹伶仃。

寒家只有同胞妹，代理田园独任劳。正为外人雄虎视，愚婿居京怎护持。

多感罗兄全友谊，月前拨使已离京。国舅闰言头点点，翁婿闲谈又小时。

小姐告辞先退步，夺魁晌久亦归闺。新婚恩爱如鱼水，鼓瑟弹筝乐唱随。

停书龙舍初招赘，单提递信小英雄。章生飞虎中途上，栉风沐雨受艰辛。

此朝已出山关界，来到东辽国内来。借问王威元帅府，行人指点过街东。

来见门官求禀报，中军传点报知闻。侍童禀上王元帅，命传召见在私厅。

家人引入章飞虎，檐前施礼见将军。王帅欠身称请起，多劳远涉受风霜。

皇亲近日平安否，差汝前来递甚书？章生阶下躬身禀，家爷叨福甚安康。

命仆传书投座右，求爷举事莫迟迟。话完忙取封书出，家童传递奉台前。

番邦元帅舒开看，存于袖内笑微微。回头吩咐书童等，款待来人出外厢。

速传车马排仪仗，王帅衣冠要面君。朱纶震地开旗扇，纷纷来到午朝门。

巡宫太监闻消息，忙忙传奏入宫中。狼主即传排驾出，召见英雄定国臣。

王威元帅廷参毕，番王降旨赐平身。赐坐锦墩含笑问，何事贤卿见朕躬？

王威欠体阶前奏，中原今日有人来。投递私书张国丈，嘱臣乘此可兴兵。

道他朝内皇天子，不选良臣选女才。及第女元梅氏女，能文能武貌倾城。

要把兵威相协制，欲如汉室献昭君。怎奈臣儿婚已就，未便困兹妄动兵。

特奏彤廷求圣断，陛下龙心有主裁。番王随问书何在，王帅躬身奏驾前。

狼主展开详细看，笑降纶音唤爱卿。张侯既有书函到，定无误我可兴兵。

前日南蛮驰有信，可怜惨死楚王甥。此仇此恨如山重，腾躬岂肯罢干休。

南国现今兵已动，嘱孤策应也兴师。况且朕躬皇太子，富中未选小王妃。

乘兹事故兴兵马，要他献出女魁元。贤卿不可辞劳瘁，代朕驰劳创国基。

一面校场开操演，孤当吉日赐兵符。王威领旨丹墀下，当时辞驾出朝门。

回归席第天将晚，更衣用膳已黄昏。方归书馆修回书，次朝召入递书人。

厚赐盘川银百两，一封书信细叮咛。飞虎叩辞方退出，自寻旧路返中原。

王威操练兵和马，挑选英雄上将才。

停唱番邦多少事，桓爷家眷再重提。水陆驰行多跋涉，匆匆此日上京都。

差人飞报桓魁首，斌玉闻知喜不胜。禀知母妗离城接，夫人执手唤贤甥。

既然母妹登京国，莫拘客套置新居。汝舅起行曾嘱咐，并居寒舍称吾心。

状元回答甥承命，只防过扰怎安心。夫人随道甥何语，客套拘拘岂是亲？

仲章含笑方无语，世忠禀母共同行。夫人点首凭儿去，二生书馆各更衣。

排齐执事传车马，离城十里接娘亲。车前相见欢无限，不便长谈途路中。

推拥纷纷人似蚁，一齐都进凤城东。来到梅衙传点报，夫人林氏喜相迎。

七香车子方停歇，请出皇封诰命人。右车扶出干金女，青衣侍女拥如云。

姑嫂相逢齐裣衽，铺下红毡请玉人。小姐珠卿移玉步，拜恭母妗礼殷勤。

梅府夫人含笑挽，连呼劳动女娇甥。延坐金交鬟递茗，陆续行囊俱进来。

西厅扫雪多时久，状元调度甚匆忙。事定方同梅榜眼，中堂来见母夫人。

即呼侍女红毡设，四拜尘中见母亲。桓府夫人欢挽子，世忠也进见姑娘。

珠卿参见双兄长，坐定青衣又递茶。梅府夫人欢启口，姑娘别后甚多年。

鱼雁虽多难慰念，常形寤寐共欢游。何幸今朝能聚会，可慰悬悬数载心。

甥女妙龄今有几？玉容竟是广寒仙。闻知受聘罗魁首，竟属奇缘巧作成。

小姐珠卿羞不语，桓府夫人带笑陈。分袂京师今十载，每思嫂嫂甚牵怀。

斌玉寄居多打扰，琼卿宫内近如何？次女今春方十五，为欲还亲故上京。

恭喜侄儿登甲榜，原来尚未取娇娥。媚仙侄女回家否？难得多才占女元。

夫人笑答蒙姑念，小后宫中纳福祥。令兄起马曾叮嘱，乞旨完婚令侄儿。

只为琴仙蒋小姐，初咏于飞未入宫。媚仙代替难回转，三班满后始能归。

桓府夫人头点点，笑呼斌玉问端详。桂家姑丈登京否？我儿必往探姑娘。

可喜子芳初及第，即尚金枝玉叶人。我此登京因为汝？要择良辰娶玉人。

状元闻语双眉皱，含悲欠体禀娘亲。姑娘家眷秋间到，孩儿已往叙亲情。

方晓碧芳大表妹，半江遇盗丧波涛。佳人已死珠沉浦，无望恩纶赐毕姻。

夫人忽听无颜色，原来甥女已亡身。心喜娇儿名姓显，欲图鸾凤早和鸣。

怎知天夺佳人寿，平空丧我女娇甥。何方贼寇曾擒否？姑娘悲女必伤心。

语间难禁心凄切，小姐含愁蹙远山。魁首徘徊长一叹，乃儿命运复何尤。

碧芳惨死儿何愿，难报冤仇怎奈何。子芳已上求君表，贼人远遁怎搜寻。

姑娘哀怨朝朝叹，安得佳人死复生。今日母亲登帝阙，论理须当探候行。

夫人叹道吾知晓，事定吾须走一遭。又问娇儿征战事，并询楚玉近如何。

梅府夫人传设宴，至亲谦让始登筵。黄金盏内飞鹦鹉，白玉盘中起脍鳞。

桓府夫人心不悦，杯杯酒到懒沾唇。林氏夫人含笑劝，姑娘放量尽香醪。

甥妇夭亡因尽节，争长光辉十二分。斌甥年少声名著，室中何怕欠佳人？

劝姑开却眉边锁，稍闲待妾作冰人。状元低首浑无语，夫人接盏说多劳。

闲谈因问张家姐，姐丈年来更如何？林氏夫人方搁盏，频频告上二姑娘。

此时莫问张家事，奸佞安能变善良？不调琴瑟多时久，幸亏甥女善承欢。

近又入宫陪贵主，占元怎解膝前忧？楚玉金门曾对闹，斌生又打彩楼前。

弹章亲上金銮殿，幸遇英明天子知。保举出兵他恶计，弄成边衅害他人。

空说姻家儿女戚，奸贼何尝念至亲？述尽张侯家内事，桓府夫人叹不停。

堪嗟姐氏姻缘错，终身对此不良人。反目兰闺非雅兆，怜姐多磨受尽灾。

奸佞威权焉得久，只愁火起陷池鱼。欲面同胞难见面，惆怅云天雁失群。

颦眉不语停金盏，榜眼持杯笑劝姑。初会正当欢畅叙，莫因过虑误香醪。

夫人好笑将杯接，世忠又劝妹珠卿。饮至碧空明月上，华筵初散进香茶。

纷纷侍女提灯照，夫人小姐返西厅。状元随母归兰室，细诉离情短与长。

次日子芳来探候，母妗尊前问起居。夫人出见娇甥子，留款琼筵至晚回。

数天事故方宁静，桓府夫人往桂衙。姑嫂久离欢叉会，话提娇女又伤怀。

无价明珠沉洛浦，想像思形怨怎休？辜负乘龙才貌婿，一番相见一添悲。

多劳嫂嫂亲光降，恕奴未便造梅衙。语闸痛切思娇女，桓府夫人泪不收。

哀怜甥女捐躯惨，薄福桓门失玉人。难怪痴儿多叹恨，再选娇娥岂称心。

小姐素芳眉百蹙，殷勤挽劝二尊人。华堂筵宴抡金盏，黄昏车马始归衙。

词中复表江西省，德和公子史官人。谋计不成心越恨，几番惆怅慕佳人。

天生窈窕无瑕璧，一面消魂直到今。求婚空托他胞舅，无情淑女铁铮铮。

几番绝却心

卷十 杰士重君恩驰驱远赈 龙雅玉智可通神 佳人全侠谊出力御奸 史德和财能役鬼

武元跪接天恩重，一饮而干谢小王。内官又奉香醪到，二杯初进复三杯。

饮尽皇封三宝盏，元戎下拜小储君。小臣自愧无才学，骤承重任寄军机。

国恩浩荡知难报，此行惟有竭愚忠。扫除群丑安邦国，以报千秋万乘恩。

储君御手连忙挽，换杯再劝各先锋。众将谢恩方退步，东宫传旨起銮车。

各官送罢都回步，送饯征人尽泪垂。武元辞父寸肠断，龙浩凄然别岳翁。

子芳执手悲分别，舜昭切切痛分群。世忠恋恋悲垂泪，斌玉伤心泪滴衣。

挽手叮咛称妹丈，感兄为我出三军。此别不知何日会，令人怅望眼生花。

知汝英雄无不捷，但祈克敌早欢逢。主军洒泪呼兄长，一别迢迢欲见难。

不才自料无奇技，未必能支贼虏强。设有不然文表到，愿兄助我早兴师。

斌玉答声何此语，如兄武勇定成功。话间军政呈盔甲，请帅更衣好起行。

武元即便更戎服，锦袍金甲起飞盔。跳上征驹千里马，排成队伍祭征播。

三声号炮如雷响，战鼓冲天迫起行。此际武元心更惨，强含泪眼别诸人。

一派盔缨迎晓日，军容浩荡出都城。痛杀送行诸戚友，加鞭无奈各回衙。

状元闷闷归衙第，更衣参见母尊人。细诉妹丈经起马，孩儿明日亦登程。

夫人惜别乘龙婿，一声长叹唤娇儿。妹夫挂印迢迢去，何时奏凯始能回？

娇妹兰闺年已长，虚度年华误少年。况兼战阵非轻耍，老者悬悬日夜忧。

魁首答声天子旨，为臣敢不代君劳。夫人蹙黛愁无语，命传厨下备珍馐。

高堂饯别娇娇子，香闺传召女千金。小姐珠卿居绣阁，惆怅芳心对落花。

屈指今朝当吉日，知君挂帅出皇都。少年荣耀悬金印，百万权归掌握中。

一呼百诺军威震，正是男儿吐气时。只愁战阵刀枪险，未识檀郎武艺何。

沙漠风霜怜汝受，无情烽火怎能当？此身颇有冲天志，怎得从军代汝劳？

双锁蛾眉心似醉，忽闻母召强更衣。移莲来到华堂上，卷帘参见老娘亲。

夫人赐坐娇娇女，轻盼娇儿蹙远山。知儿念念东床婿，不胜嗟叹亦无言。

少时堂上华筵备，状元安坐母夫人。自执金杯斟玉液，小姐亲提琥珀杯。

双拢彩袖春纤露，斟满琼浆奉母亲。夫人亲劝亲生子，蹙眉长叹唤娇儿。

此去关东驰赈恤，得平米价早回京。争请婚姻朝玉殿，莫误娇花欠护持。

洛浦有波儿识否？只愁难备暗中谋。斌玉起身忙接盏，回杯敬母启端详。

孩儿此去无停滞，自然急急赶回京。莫言有此婚姻事，甘旨荒疏岂放心？

北堂高枕休忧虑，孩儿断不滞归期。言完随劝同胞妹，小姐提杯敬二兄。

左右家童呈美馔，家庭小宴细谈心。饮至日斜方撤席，状元有事又离家。

夫人代子修行李，银烛高烧细检齐。更阑魁首方回府，书轩一息报天明。

起来梳洗衣冠整，拈香堂上别宗先。请上母亲深下拜，孩儿奉旨涉长途。

此去迢迢千里路，回来必属菊花天。母亲珍重黄金体，留待儿回戏彩衣。

夫人扶住亲生子，不觉伤心玉泪流。惜儿幼少凌云体，为国奔波出凤城。

不知何日回京阙，母氏悬悬望倚闾。须知媳妇声名著，恐动奸人暗里谋。

我儿未返花无主，恐防暴雨炻芳兰。亟整归鞭谋合卺，莫恋他乡阻马蹄。

状元顿首称承命，回身揖别妹千金。母氏承欢体欠缺，添衣进食代留心。

珠卿小姐轻还礼，恋恋难分兄妹情。哥哥一面忠王事，女道中间妹怎疏？

但愿平安回马首，团圆家庆满堂欢。斌玉欠身称领教，再辞母妹过东堂。

侍儿急报华堂上，媚仙回避入屏风。林氏夫人迎接婿，状元欠体拜深深。

愚甥今日离京阙，特至台前告远行。夫人扶住称劳动，原来远出即今朝。

路远跋涉宜珍重，早早回京再聚圆。仲章礼毕相辞去，世忠相送过回廊。

部中送到纹银两，十辆银车满满装。人夫齐集阶前候，状元不敢久留停。

入堂再别生身母，跳上金镶白玉鞍。押运银车驰赈济，催趱人夫出府门。

绣旗面面迎风卷，大书奉旨济军民。出了都城方赶路，沿途籴粟用金银。

登山渡水担关系，只恐强奴起险心。

笔波停唱恒魁首，复提龙府女千金。书窗款待乔装客，防备奸人不测谋。

恒魁喜得安身处，感恩盟妹德丘山。步步关防多仔细，飞龙宝剑不离旁。

闲时无事来闺阁，戏寻盟妹共闲谈。四寻不见千金女，查问青衣众侍儿。

答言小姐花园内，督人栽种玉兰花。恒魁听毕微微笑，回身移步入花园。

果见园门开两列，佳人端坐玉兰亭。无数玉盆分彩架，挑泥掬水众家童。

玉人吩咐东西放，舒开枝叶引馨香。舍人远望微含哂，步上亭来挽玉尖。

原来在此寻花乐，却将要事竟丢开。雅玉回波含笑问，桂兄有兴至寻芳。

外关把守如何样？有失军机罪不轻。桂家公子呵呵笑，铁锁江山不用忧。

史生有甚冲天术，敢至昆仑抢出人？自家内面寻欢乐，却将重任托予担。

烽火消除何必虑，垣娥安坐广寒宫。千金好笑蛾眉展，请坐哥哥莫巧言。

回头即令排家宴，此间遣夏赏兰花。侍儿左右传言出，须臾齐备入花园。

调开玉案金交椅，宝盏金瓶错落分。兄妹双双同入座，家童侍女奉琼浆。

苍鳞美馔巡巡递，舍人小姐赏花枝。佳人启上盟兄长，明朝正是十三期。

妹把重门封锁紧，外头托汝自提防。桂舍欠身称领命，贤妹安心不用忧。

任彼用文和用武，诸凡救应托恒魁。雅玉闻言微带笑，亲斟玉液劝盟兄。

此杯请尽非无意，壮汝英雄明日施。碧芳接盏微微笑，一杯而干再换杯。

斟满琼浆回敬妹，安心尽醉乐花间。自夸颇具英雄手，万马干军尚不妨。

何况史家奸贼子，有何武勇敌吾锋？佳人含笑称全仗，双双酬劝尽殷勤。

饮至花梢移日影，散筵桂舍出书轩。龙家小姐归闺苑，晚妆梳洗再更衣。

侍儿服伺登牙榻，双放销金白玉钩。

次晨天色微明亮，绣帏小姐起披衣。揽镜巧妆梳坠马，薄施脂粉润朱颜。

吩咐外窗呈早膳，重门金锁几重封。恒魁公子多防备，听候家丁不敢离。

日表渐移天近午，纷纷门外有人敲。门公已领千金命，忙出开门问甚人。

外头走进双家将，重重红彩结垂肩。后随十数枭雄汉，各存暗器勇腾腾。

耳闻金鼓冲天响，彩杠多多俱进门。年老门公拦不住，书轩公子得知云。

摇摇玉步登堂上，忿容责问众家人。守门责任司何事，纵放闲人乱进门？

素常家法曾知否？三十皮鞭定不饶。话次嗔嗔颜色忿，门公惊骇禀官人。

此情难怪奴才错，彼处人多一涌临。问彼姓名都不答，强将聘礼送登门。

恒魁变色称胡说，上前喝问史家人。汝是谁家相指使，送来彩杠聘何人？

先期岂有无媒妁，突然行聘好希奇！史家为首奴家将，闻生言语话刚刚。

眼盼书生如美玉，轩昂气度似仙郎。头顶生巾多雅媚，春衫挂体步凌云。

袍衿旁露青锋剑，不信儒生会弄刀。见他怒色重重问，进前一步答官人。

吾奉史衙公子命，送聘龙衙小姐身。因彼探花居帝阙，主婚秦姓舅爷尊。

今乃良时和吉日，快请千金上画堂。检收聘礼吾回复，汝是何人敢进言？

公子恒魁闻此语，不由怒色上朱颜。一声冷笑称奇异，原来汝等史家人。

我家小姐蟾宫桂，何福凡夫妄想求？婚姻全没冰人语，持强一味用奸谋。

私拆家书如虎胆，王法何存太藐人！今朝故敢强行聘，轻谋闺女实难容。

德和贼子真堪笑，把我龙家当甚人？速将礼物收回去，惹吾性起不饶人!

史家一众闻生语，人人大怒眼睁睁。为头家将高声答，何处书生逞恶言!

吾承公子临行嘱，此来要见女干金。龙家小姐何方去，出此狂生逞舌唇!

既他不肯收吾聘，莫怪登门势用强。话间发喊如雷震，各人腰畔取钢刀。

如蜂一拥华堂上，声声要夺女娇娥。桂舍恒魁亲眼见，手摇金扇笑微微。

一班鹰犬成何用，也来弄斧向班门。本当剑下都除斩，奈因吾妹嘱重重。

好生放汝残生命，料汝豪奴不识人。回头喝问诸童仆，把吾弓箭在何方？

小仆应声忙递上，舍人玉手把弓开。初上狼牙方拽满，将言笑对史家丁。

料君不识吾神射，看吾北箭是如何？先射左边门槛上，开弓次射右边楣。

两箭俱虚无用语，吾当献出妹千金。若还全中君输我，速收聘礼退回家。

言完展出英雄手，离弦箭矢似龙飞。直奔左面门楣上，钉定狼牙不放松。

龙府家童齐喝彩，史家人众也惊惶。恒魁再上无情箭，恰似流星出位飞。

不高不下如风送，刚刚又中右门楣。两列家丁齐赞羡，舍人神射世间稀。

史家家将无精彩，送彩家丁各皱眉。恒魁放下弓和箭，夹衣取出剑青锋。

玉手扯开如雪耀，剑尖指定史家人。一言已定难翻悔，彩杠如何不退回?

如若不知軎武艺，何妨齐上试英雄。众人闻言难施展，面面相视退又难。

为头家将真无奈，上前一步跪尘埃。禀言公子真英勇，小人心服尽知非。

若言彩杠难收返，东人严命重如山。曾嘱小人窥动静，乘机要夺女千金。

今逢公子英雄手，小将何能敢逞强？难夺多娇龙小姐，东人必定不欢欢。

再将聘礼收回去，必触雷霆命不全。万祈公子相怜念，乞收聘礼救残生。

恒魁听罢双眉皱，汝家公子太非为。生为紫阁名公后，姓名门第却非低。

缘何作事无循理，唱谁搬弄逞非为？偏生我府千金女，性情偏执拗他难。

声声不愿遭欺胁，至死无成此段婚。再加今日强行聘，绝好良缘弄不谐。

区区不是无名子，当朝少保桂爷儿。却与探花曾结谊，今日游学到龙家。

盟妹相留为挟助，非干无故逞身躯。既汝官人多美意，成人之美我当为。

聘礼不妨留在此，待吾用意劝千金。吉期且缓来迎娶，先来探信报君知。

有缘终久能成就，苦结冤家也枉然。惟此数言无别语，请君回复史官人。

话完桂舍抬身起，众人一听大欢欢。齐齐叩谢称承命，小人照此复东人。

忙将礼物都携出，绫罗缎匹放光华。聘金干两非低薄，礼书龙凤用金描。

公子恒魁都展看，微微含笑上眉峰。家将事完收彩杠，率领多人各退回。

恒魁吩咐门重闭，请出千金议事情。

画屏开处青衣拥，龙家小姐上华堂。参见哥哥深敛衽，有劳今日费精神。

公子欠身称岂敢，正应愚兄效此劳。好笑史家狂俗子，竟想乘机抢玉人。

不因贤妹曾叮嘱，定然剑下不饶人。聘礼已收都在此，请妹芳心自审详。

小姐闻言眉百销，一声叹息启樱桃。总恨运途多舛蹇，红颜薄命屡招灾。

史生死结冤家种，只恐风波总不休。当初犹望家兄返，谁知及第上金阶。

报国忠君难顾妹，抛奴日久怎支持？语次秋波双掬泪，羞持罗袖掩春山。

恒魁长叹称贤妹，事着随时勿介怀。令兄不是无名者，岂然不顾妹同胞？

事完必然差使到，那时可议上皇都。若还未遣家人到，何妨择吉自移家？

凭仗不才男子扮，保妹登京会至亲。听毕玉人无语答，传命青衣把聘收。

恒魁辞妹归书馆，小姐无聊也入闺。沉沉卧倒销金帐，芳心筹画用机谋。

词谈送彩人回复，纷纷来见史官人。细把情形详细述，一言不漏诉生知。

史舍闻言惊又喜，桂生到底是何人？善心肯代吾筹算，德和岂作负恩人？

论来果是吾之错，求婚未遣女冰人。难怪佳人心不喜，皆因秦老误吾身。

至期应遣人查探，好将花烛娶多娇。想至心中无限畅，恨不佳期即刻临。

不觉良辰当次日，德和心下大欢欢。命传召进随身仆，教他言语往龙家。

小童承了东人命，忙来龙府探情由。托人引入书轩内，案前叩见桂官人。

恒魁赐起将言问，谁家来使为何因？小童礼毕抬身起，禀言仆是史衙差。

奉命而来多拜上，明朝就是吉时辰。百辆香车迎贵府，迎娶多娇女玉娥。

不知小姐尊前意，拜托官人巧玉成。恒魁一听微含笑，原来史舍遣君来。

小生语出如山重，岂有从中不婉言？数天费尽苏张舌，劝转铜肝铁胆人。

已允吉期来尊雁，正思通报汝家知。岂知好事又磨难，我家小姐欠安宁。

恹恹不快牙床内，现在延医效脉源。今即吉期前已定，临时未便再重更。

不妨明日来迎娶，但愿逢凶化吉神。寄语汝家史二舍，莫把干金当等闲。

百凡珍惜当调护，方是怜香惜玉人。话完摇扇微微笑，小童诺诺应连声。

相辞即便回家复，德和正在盼佳音。一观回使连忙问，汝见他身说甚言？

小童答道奴曾入，恒魁公子在书轩。悦色和颜无忿怒，道伊苦语劝干金。

已蒙小姐回心意，应允吾家百辆迎。岂知又遇千金女，病魔侵染欠安康。

寄语明朝迎合卺，嘱吾公子好看承。龙家小姐多娇养，须要温柔细护持。

史生一听呵呵笑，桂兄何事太多心。不识德和求慕久，得婚淑女胜登仙。

迎娶入门祖宗福，敢不殷勤当掌珠？未知玉女沾何病，令人心下好担忧。

欲遣侍儿行探候，料他岂见我家人。一宵夜景真难待，恨难顷刻报天明。

胡思乱想多时久，令传合府众家丁。堂上燃灯和结彩，帖请知交众友朋。

夜尽安心方一息，微明急起整衣冠。华堂预备迎宾客，百乐喧天炮乱鸣。

云母屏开多喜气，纷纷亲友贺登门。怎见此时史二舍，好似登仙快十分。

举头不住观红日，心急迎亲一段情。

回文先唱乔装客，见去家童即起身。入闺来报娇娇妹，事情已迫好施为。

龙家小姐微微笑，挽兄玉手启朱唇。机关已布多周密，劳兄伴我一同行。

恒魁含笑称承命，相随同入后轩来。双揭绣帷呼锦蝶，见他病势甚危沉。

昏迷似醒还如睡，四肢无力起来难。闻人呼唤方开眼，轻言女婢罪如山。

病重不能承服役，有劳公子与千金。小姐眼观犹未语，恒魁不觉皱双眉。

挽妹春尖称怎好，青衣病已入膏肓。怎能代干瞒天事，只恐临时计不成。

佳人摇手微含笑，即呼锦蝶听吾言。汝身症迫多危险，若死吾家有甚奇。

现在史家求娶急，吾欲将卿代吉辰。倘能冲吉身安愈，可顶吾名享贵荣。

如有不虞长短处，史家怕不代开丧。此举汝身欢允否，可能勉强起梳妆？

锦蝶呻吟回启答，小姐

卷十一 避祸全身先机何速 桓斌玉陌路合鸳鸯 围门放火暗计偏迟 梅世忠官衙成鸾凤

自愧受恩无以报，安忍抛丢独自逃？与妹死生同一处，誓不离开两地分。

令兄既捷黄金榜，岂有轻忘手足情？贼计已张须早避，何难与妹赴皇都？

凭仗不才施小技，保妹平安会长兄。娇痴莫作轻生话，此举愚兄定不从。

小姐备闻悲掩泪，回答哥哥任汝行。但妹与兄逃别郡，故园产业托何人？

桂舍答言盟妹妹，家园须托老成人。兄见贵家童仆广，岂无一个可担承？

雅玉踌躇方拭泪，启言妹有一苍头。姓赵名彬多笃实，本是先君旧用人。

相随上阵多劳苦，颇有忠良为主心。一切事情皆托彼，与兄再议好长行。

桂舍喜言斯更妙，事不宜迟速人行。玉人无奈抬身起，同兄移步上华堂。

召集合家童与仆，一名不漏听传呼。纷纷都集阶前候，齐齐叩见女千金。

佳人眼望心伤感，不忍多年服役情。皆因素计难防范，致吾遣散众家丁。

嗟叹数声频拭泪，命鬟请起许多人。权在阶前相等候，先召苍头姓赵人。

画堂再叩千金女，小姐含悲启绛唇。召议你们非别事，却因史贼逞奸谋。

今夜围门兼放火，欲望人财两得多。怎奈舍人居帝阙，我系闺人抵敌难。

顷同公子恒魁议，难避奸谋屡次施。承他愿伴吾逃走，同赴京都会舍人。

只愁产业无人管，宗先香火倩谁承。久识汝心多仗义，相随老主受勤劳。

吾将田产全交托，望汝忠心竭力为。宗先神主当迁避，暂奉坟堂内面存。

尚劳汝念先君义，早晚殷勤代上香。公子他年回故里，多多酬谢汝勤劳。

小姐说完心感切，纷纷珠泪洒红腮。苍头叩首尘埃地，禀言小姐不须忧。

老奴久沐恩波重，怎敢轻忘老主情？久恩图报家公子，况今有事敢辞劳？

可恨德和多斗胆，竟来欺藐我龙家。探花金阙何时返，千金怎涉路途长？

桂家小姐虽同伴，乔装毕竟是裙钗。迢迢干里非容易，小姐妆前请细思。

雅玉听完犹未答，恒魁接口唤苍头。蒙君远虑多忠胆，此情我已费三思。

生为将帅门中女，六略三韬久练明。不幸遭灾离父母，长江波浪险捐躯。

多蒙汝府干金爱，金兰结义甚叨情。以恩报德从来语，敢作旁观袖手人？

路途虽远吾何惧，保汝千金会长兄。听毕苍头心大喜，连忙叩谢桂官人。

感蒙公子多情义，千金有幸遇贤人。探花本是知恩者，噘结相酬未敢忘。

桂舍笑颜称请起，龙家小姐掩啼痕。暂退赵彬旁立候，传言说对众家人。

吾今避难登京阙，不能全带许多人。你们谁愿随吾走，谁愿坟堂伴赵彬？

一一报来名与姓，余当厚赠赐归家。阶下家丁都叩首，齐言小姐听端详。

小人久沐多恩惠，愿随劳苦不归家。况兼途路多遥远，正应多人始合宜。

小姐闻言迟半晌，眼盼家人再启陈。汝等既然多恋主，吾身何忍强君回？

且退两旁权立候，听吾点唤再施行。众人领命平身立，小姐回身进内闺。

取出许多田产簿，尽交老仆赵彬收。单点青衣人四个，两名仆妇四家丁。

随伴同行供役使，余皆暂拨往坟堂。先雇香车三四辆，搬移箱笼许多人。

盘川随带三千两，衣衫首饰各修成。公子衣袍装载入，宝马金鞍要备齐。

合家童仆多忙乱，搬箱移笼各匆匆。载入香车先出府，俱皆寄罐在坟堂。

公子恒魁为管押，先行通报管坟知。堂前启镜开奁具，小姐更妆要远行。

淡淡云鬓无整束，不施脂粉不簪花。锦衿彩袖飘鸾带，湘裙六幅不悬绦。

妆成重把菱花照，不禁粉泪洒秋波。回请恒魁更换衣，内披软甲挂青锋。

葫芦玉盒皆随带，途路迢迢备失迷。兄妹妆完同起位，宗祖龛前始上香。

小姐整衣深下拜，低低默祝启樱桃。父母在天神不远，庇佑孩儿路上行。

莫遇歹人重受难，平安京阙见哥哥。他日同兄归故郡，山坟重扫奠先灵。

祝到伤心悲不止，侍儿苦劝始抬身。桂舍进前深作揖，低头下拜伏红毡。

暗祝有灵年伯母，必须保佑令干伞。长途莫露奸人眼，能到皇都会令郎。

无能侄女虽随伴，还仗冥中伯父灵。礼罢起身重作揖，龙家小姐谢深深。

即命香车推入内，捧将神主放当中。召进赵彬重嘱咐，可随香火到坟堂。

须寻洁净房供奉，代我勤劳感不忘。田园产业须查督，山坟要地且留心。

家人仆妇同居住，莫使清闲惹是非。重担干斤全托汝，切休反复负吾身。

回头又嘱家人等，合意同心伴赵彬。巡视山林诸树木，无情水火要关防。

我同桂舍登京阙，必将此事诉官人。必定遣人回故里，定能安顿汝诸人。

始终汝等当如一，切休背我此时言。一众家丁同跪下，齐声领命敢生非？

苍头再启千金女，小姐途中要小心。早议探花筹善策，小人从此日兢兢。

雅玉点头悲掩泪，苍头又禀桂官人。多承公子施恩惠，扶送干金上帝京。

自愧小人因受任，不能服役路途中。若到京都无别事，乞将一信示奴知。

桂舍答声吾晓得，忠心如汝世间稀。苍头领了诸童仆，叩别干金小玉人。

扶拥香车同出府，自赴坟堂不用提。这边雅玉多凄惨，纷纷玉泪洒罗衿。

顷刻九天飞降祸，搬空箱笼许多珍。宗先神主皆迁避，画堂更觉冷清清。

仆妇家人皆不在，惟剩随身七八人。恰似楚歌垓下曲，登时吹散八千兵。

左右细观悲不止，袖掩春山泪更倾。恒魁挽劝姣姣妹，娇痴何必太伤心？

此时事既皆停当，速速登车好起身。久挨留恋非儿戏，若逢贼到怎逃身？

小姐停悲方拭泪，香车推入画堂前。请坐千金垂绣幔，双双侍女也登车。

四个家童知武艺，持刀佩剑卫香车。恒魁跳上高头马，丝鞭垂拂锦袍衿。

随后行囊都起杠，纷纷拥拥各离家。朱扉虚掩无关锁，一任奸人计怎施。

催赶人夫同上路，遥望京都去似飞。

停唱龙家人避难，再提史府设机谋。秦公被辱来回报，顿足嗔嗔恨女甥。

翻面无情威凛凛，令人忿恨怎能消？闻语德和称叵耐，不信娇娃性这刚。

既他坚执从前性，莫怪区区也用强。累公受辱休嗔怒，待吾计就看他何。

老丈顷间亲往见，曾否相逢桂舍人？问他果是何亲眷，却使他们这用心？

秦公答道吾曾见，桂贼彬彬貌不凡。问他却说含糊话，舍甥盟谊故交情。

一派虚词难取信，公子今当速举行。史舍点头称有理，遂传备膳上堂前。

传谕一班家将等，饱餐已毕速更衣。少时膳罢都离位，高厅召集众家丁。

人人勇悍皆英猛，次第临阶雁翅分。公子眼观心内悦，将言说对许多人。

多带硫磺诸火器，埋伏龙家左右边。候到三更齐举事，守定前门与后门。

火起必然逃走出，切休放走女佳人。肩舆早雇城边候，夺得娇娃即上车。

烈焰冲天无不救，救火官员必启城。你们乘势催车返，莫误良时大吉期。

家将打躬齐奉令，各退厢房各整装。等至西沉红血日，各人密密出城门。

将近龙家无数武，各寻幽密把身存。不期等到更深候，一众枭奴始会齐。

分守门前和后户，俱皆知会要留心。七八豪奴施武勇，飞身一跃上墙东。

盘旋梁柱将身下，敲明火器取硫磺。抛入厢房和侧院，密寻门路出街坊。

少时屋内烟烽起，蒙蒙霭霭已升空。一派火光从内发，金蛇缭乱焰腾腾。

许多家将分头守，单等妖娇小玉人。眼观火起冲霄汉，画栋雕梁顷刻残。

这般火势多威猛，何事佳人不出来？青衣仆妇何方去，不报娇娥避火灾？

面面相观无主宰，街坊百姓尽知闻。家家启户披衣起，喊声齐起各慌忙。

飞报水师诸汛卒，忙传火炮报天灾。城中文武官员晓，乘舆备马各争先。

城门夜起人如蚁，救火官员似箭来。史府家丁知事迫，议齐一拥入龙家。

难顾冒烟和突火，要觅如花似玉人。倘然误陷千金女，休想回家见主人。

争先都入中庭讨，火烟迷目不分明。金蛇绕地三千丈，烈焰腾空一片明。

画梁崩倒如雷响，绣户朱门已作灰。穿院过轩如裂帛，风狂火急不寻常。

史家人将真无奈，火已攻身欲活难。人人顾命将身退，齐集空郊候势行。

武官救火都齐集，指挥手下各兵丁。推檐倒瓦施英勇，乱滚清泉似雨淋。

乱至东方天色白，火消焰灭剩残烟。可怜一座潭潭府，只消半夜已成尘。

幸喜墙高空阔地，不曾延毁及邻家。奸人恶计真狠毒，暗里苍苍应不饶。

各官眼见皆平静，始查衙府是何人。拘集左邻和右舍，齐齐叩首禀爷知。

此是夺魁龙浩宅，及第新魁武探花。早亡父母无兄弟，单存胞妹掌家庭。

昨日见他家内乱，匆匆车辆说登京。不知火势从何起，伏望爷台细察明。

听毕各官头点点，命退邻居一众人。料知家眷登京阙，剩火残烟致蔓延。

检点一番都上马，纷纷打道入城门。保甲乡邻皆散返，史家一众失颜容。

谁将暗里玄机泄，放走佳人上帝京。仙娥去后春光散，枉费勤劳半夜功。

怪道昨宵风火急，并无一人出门庭。说来可笑家公子，不是姻缘镨用心。

速速回家须复命，莫害新郎等吉辰。议定各人方举步，心灰意懒觅归途。

晌久到家参见主，德和久等正心焦。见众回来多喜悦，忙问香车在哪方。

五更我昕城门启，怎致挨延到此时？灯烛点残重又换，无用奴才误吉时。

家将阶前忙启答，公子今朝怎怪人？已定机谋须密密，缘何竟泄女佳人？

我辈未行他已走，传闻说是上京都。半夜火光风又猛，并无一人出门逃。

及至天明烟火灭，始闻人说已私逃。特来报上官人晓，可有奇谋再设为。

德和听毕心如火，不由顿足变容颜。这般妙计谁能晓，怎致佳人暗地逃。

娇娥已去迢迢路，再有奇谋何处施？怒来喝退诸家将，议对秦公满脸愁。

秦老说言今怎好，女甥已去枉施谋。劝吾公子当丢念，料他不是好姻缘。

公子这般情恋恋，甥女娇痴太执迷。上京也不通吾晓，竟随桂舍暗中逃。

狂生岂送登京去，定然流落到何方。可惜全才全貌女，无价明珠陷入泥。

不幸舍生留此妹，羞煞龙家七代宗。语间不觉嗟嗟叹，德和不喜眼睁睁。

暗恨玉人心太狠，毫无心念我多情。一心留恋恒魁贼，忍将我作路旁人。

几次计谋成画饼，令人怅恨几时休！长吁短叹多无意，秦公闷闷亦归家。

正逢小舍斋中返，相逢严父欢颜开。忙问史生前夜计，必然表姐入罗笼。

不知此际生何样，肯否回心拜画堂？得美叹声休说起，计到临机会变更。

是谁暗把机关泄，表姐私逃已上京？史舍今朝多忿恨，声声欲究是何人。

吾思此事无人晓，莫非是汝暗通风？兆先摇手称冤枉，此事爹爹怎赖儿？

昨朝上学非单往，与父同行至半途。纵使夜来通报姐，半刻工夫怎得逃？

严君事不查明白，好没来由枉屈儿。秦公见子声声闹，点首无言也不疑。

停下秦家双父子，听启深宫训读人。尚宫学士梅家女，轮班听命入皇宫。

侍读五经诸奥妙，陪伴龙生凤美人。双双公主多聪敏，落纸如风不费思。

爱敬师尊时请会，谈经论史倍投机。媚仙小姐多惆怅，独处深宫觉寂寥。

赋尽思亲诗数首，闲开窗栏看飞花。遥忆珠卿桓表妹，深闺寂寞应思吾。

不知我处无聊赖，羁身禁苑若天涯。同班偏是张家妹，见他日日似生愁。

料知事起招亲后，薄幸桓郎不接球。可怜误却花无主，暗愁暗怨几时休!

闺人所重惟名节，怎能再上彩楼门？纵使甘心孤守静，姑夫火性必雷霆。

定然害我金兰妹，可恨桓郎太薄情。难怪佳人多抱恨，恹恹终日只颦眉。

御厨进膳多时久，他尚纱幅未动身。闷闷进前轻揭帐，低低摇唤妹千金。

日上纱窗时不早，尚未临妆待甚时？绛枝惊醒沉酣梦，微开星眼半翻身。

承值官娥忙入伺，急奉衣衿启镜奁。张家小姐临妆镜，低徊不语暗伤神。

秋波几度含珠泪，频频嗟叹又无言。媚仙眼盼知他意，无限生怜蹙柳眉。

见彼妆完更彩服，彩妃奉上一巡茶。媚仙辞退诸宫侍，移近金交挽玉尖。

启唇唤道娇娇妹，何事聪明见识痴？处世恰如驹过隙，年少光阴没几时。

多愁多恨诚何益，徒然消瘦好容光。书生薄幸非吾偶，枉费贞心守着他。

况且尚宫声价重，怕没乘龙跨凤人？劝吾妹妹思三省，听姐微言可解愁。

绛枝听剖衷心话，难禁秋波粉泪倾。羞将锦帕重重拭，含悲启上姐妆前。

多蒙见爱良言劝，奈妹时乖际遇褰。此情难怪桓兄长，忠佞由来意怎投？

堪叹家君行事错，致教反误妹终身。一上彩楼球已下，百万军民尽得知。

有甚颜容从父命，他时再上彩楼门？素志已坚心匪石，苟度时光有甚奇？

不因爱女萱堂母，此身早入九泉游。偷生强慰慈闱念，岂恋荣华与寸阴。

一旦家尊严命下，妹当俯首入泉台。寄居人世毫无味，爱惜容颜作甚因？

姐姐不知愚妹意，尚宫身价复何奇？话次不胜心更切，袖掩春山暗断肠。

媚仙小姐听详细，彷徨伤感泪盈波。见妹掩腮悲切切，恰似芙蓉带雨娇。

细察言词多决烈，闺秀难言不守贞。自悔顷间言语错，被他反哂我言非。

既然立志如山重，我当暗挽结同心。不怕桓郎多执意，早图三姓亩年谐。

想毕启唇重唤妹，妆前高见委无差。男儿处世存忠孝，女郎自应重贞名。

妹既坚持金石性，容愚筹议作氤氲。定然不负吾贤妹，生死当图一处存。

绛枝听罢微知意，不胜羞愧玉颜红。半晌启言盟姐姐，系妹红颜薄命招。

虽蒙姐有多情谊，只恐天公不作情。前日省亲闻父说，东辽作乱动干戈。

起兵不为图天下，为姐芳容动远夷。贼势猖狂人怎抵，声言要娶女魁元。

天子龙颜多震怒，挂帅新科武状元。不知征战如何样，但恐难支贼势强。

那时帝顾山河重，未必还思损国威。必然祸及吾娇姐，叹妹终身总落空。

语毕吁嗟眉百蹙，媚仙忽听失精神。秋波急出珠珠泪，忙整衣衿把首低。

暗叫冤家今怎好，原来外乱为吾身。哥哥母氏皆瞒我，料知说白恐吾愁。

桓郎奉旨驰王事，名花无主倩谁扶？未必武元能退寇，此身岂愿涉胡沙？

圣旨皇皇难躲避，定迫红颜剑下亡。详细追思心愈乱，一番珠泪一番叹。

绛枝眼盼心中悔，原来姐尚不知情。悔吾口快真情露，累伊忧虑我

卷十二 贺皇宫琼卿怀吉兆 冒芳名侍儿失望 踹贼寨斌玉历凶危 知异事淑女关心

屡次望儿来入梦，连宵睡醒又成空。兰闺多少思儿痛，泪珠常向枕边流。

想汝丰姿非夭相，春风一段福盈盈。只道绣闱常富贵，不意翻成水内魂。

负我劬劳空想望，怨女凄凄几度伤。生前儿本多纯孝，死后何无慰母亲？

谁道阴阳惟隔纸，杳茫到底是虚言。哀哉娇女魂何在，知否娘亲寸寸伤？

自叹明珠沉洛浦，东床枉选国宁馨。他今又定如花女，尚宫荣贵帝王钦。

一旦洞房成好合，状元女对状元郎。繁华自是春如海，惟吾丧女痛难当。

伤心洒尽腮边泪，却逢小姐素芳来。入闺见母悲切切，料知忆姐故哀伤。

堪叹鹊鸽分阵惨，雁群拆散怎重联？碧芳姐姐归何处，怎慰兰闺母痛伤？

凄凉忍住秋波泪，进前挽劝母夫人。北堂何事心伤廖？莫因姐姐每伤怀。

当日江心逢贼寇，爹爹曾遣水兵寻。波浪不兴非大海，何致身尸没处寻？

料必苍天怜姐姐，定然遇救在他方。娘当保重金躯体，留待他年得会逢。

夫人叹息携儿坐，汝姐身亡已一春。纵使果然身遇救，心驰音信报吾知。

怎敢寂然无影迹，况投江内怎重生？镜花水月成无望，肌消骨化应多时。

怨恨穹天无慧眼，平空丧汝姐同胞。掌珠一对怀中主，到今只剩我娇儿。

但想半江何处寇，突然拦劫突然逃。怎知汝姐倾城貌？怎知家眷过长洱？

指名单夺吾家女，怎不伤人不劫财？我想其中多曲折，莫是张雄暗里谋？

却曾诬谤桓兄长，道他入赘彼门楣。料为求婚生此恨，伏兵江上夺吾儿。

汝姐聪明知节烈，岂甘被捉辱芳名。力战不能攻退贼，自然尽节水中亡。

可怜汝姐真凄惨，捐躯为救一船人。想至令人多不愿，怎不时时为彼伤？

夫人说毕汪洋泪，素芳小姐泪沾衿。听娘所语言深是，莫非张贼果生谋？

无端害死吾胞姐，杳杳身躯杳杳魂。此怨此嗟何时了，怎能代姐报冤仇？

拭泪劝娘休过切，未必张雄敢此谋。况他身作官僚贵，安有官员作贼人？

总是同胞遭舛运，致教无故遇强奴。而今只望天怜悯，赐姐重生有日逢。

望母停哀从谏语，太过悲伤恐欠安。强支悦色重重劝，夫人桓氏拭泪痕。

难违娇女殷勤意，强收珠泪对儿谈。忽闻朝退传梆响，桂爷父子上中堂。

呼媛速请夫人出，小姐随娘见父亲。少保见妻容惨淡，情知为忆碧芳儿。

一声长叹沉吟久，强作欢颜启事情。今日早朝趋玉陛，九重有旨谕娇儿。

本月廿三上吉日，赘入皇宫合凤缘。久闻宫主知书礼，必无骄傲可承欢。

夫人嗟叹迟迟答，原来为此妾难知。娇儿既入皇宫赘，深沉宫禁怎常回？

何时方得双归省？膝下晨昏叹寂寥。榜眼答声难久缓，满月儿当乞旨回。

暂离膝下娘休挂，孩儿怎敢废斑衣？夫人闷闷方无语，素芳贺喜向哥哥。

皇家坦腹非凡偶，快设华筵勿久挨。子芳哂笑携娇妹，胞人进膳上高堂。

交椅列开都入位，膳完散坐不须谈。

文中单唱深宫事，表起东宫太子妃。小姐琼卿从入禁，朝夕承恩画翠蛾。

储君潇洒多恩爱，夜月名花每共游。天生才貌惺惺女，知书识礼岂凡俦。

后宫宽待诸宫御，毫无矜傲礼循循。储君钦敬多怜爱，春信枝头已有胎。

起居自觉多慵倦，避人知觉尚遮瞒。保母得知难代隐，忙来正殿奏昭阳。

君王帝后皆欢悦，每行温旨到东宫。嘱令起居多保重，太医院使议安胎。

琼卿领旨多无意，太子欢欢慰玉人。娇躯得孕宜珍重，莫向花前月下游。

此后不须拘国礼，强勉支持恐碍胎。重嘱宫娥和保母，早晚殷勤伺贵人。

众人叩领储君旨，小姐娇羞不展眉。双双公主皆知晓，昭阳请旨贺皇兄。

娘娘欢悦从儿奏，旨教学士伴同行。报入修文宫院内，绛枝有病未轮班。

此时正是罗和蒋，二娇奉旨再新妆。宫车已贺朱轮候，双双上辇赴昭阳。

参见正宫皇后喜，龙生姐妹见师尊。娘娘笑对双才女，为报王妃已有胎。

龙生欲赴青宫府，劳动贤卿伴一行。二女闻言微欠体，原来小后有龙胎。

此皆帝后无疆福，必降天星绕膝欢。臣等不胜怀踊跃，当贺昭阳万万秋。

话毕二娇重进礼，娘娘喜挽说休劳。公主素云欢接口，师尊同往最欢心。

门徒礼节荒疏处，尚望从中指点明。蒋罗小姐微微笑，宫主谦谦怎此言？

臣等随班应往贺，况承懿旨伴宫车。自羞滥受修文职，有甚才能益贵人？

正后笑言卿太逊，即传宫侍卷珠帘。姐妹玉阶辞母后，尚宫学士伴登车。

四座宫车都起驾，五凤楼前展绣旗。许多扶拥宫中侍，开道金锣接续鸣。

出了皇宫无片刻，已至储君府第前。守宫太监忙传奏，东宫太子笑微微。

回顾王妃当出接，琼卿小后即更衣。承值宫娥忙不住，扶拥娇妃出殿廷。

迎面已观车子歇，锦幔车帷次第开。请出一双娇贵主，尚宫二女下宫车。

迎上琼卿太子后，殷勤接见两皇姑。不识宫车今日降，失于迎迓乞包涵。

公主双双称岂敢，恭承懿旨贺妆前。前日不知迟奉贺，尚祈皇嫂念亲情。

桓妃挽手羞含笑，皇姑拘礼太谦谦。延入宫中重叙礼，储君早避出边宫。

尚宫学士方朝贺，飘飘鸾带拂湘裙。小后含羞双赐免，锦墩列坐进宫茶。

笑向皇姑称恭喜，得闻恩旨下龙廷。不日御屏招驸马，叶吉宫闱咏好逑。

未赴深宫相贺喜，尚望皇姑代海涵。琼云低首羞无语，素云哂笑启撄桃。

皇姐吉期将近迩，比翼于飞有伴群。惟奴此后宫中寂，咏赋吟诗独一人。

琼卿笑答言深是，戏问皇姑太薄情。忍寻附凤扳龙客，舍撇连枝姐妹情。

凭奴细揣其中理，此事还当怪尚宫。先生已赋河洲好，怎怪门人不效尤？

众人听毕微微笑，都道王妃妙语真。宫主琼云羞侧首，启呼皇嫂莫胡言。

今朝特造深富苑，恭贺彤闱进吉祥。龙凤此时初入梦，不日前星耀彩欢。

永继皇猷何等福，快各琼筵犒赏人。万盏香醪犹未足，故作非言要赖人。

琼卿细听微含笑，原来降驾为贪杯。东主自然当勉力，只恐皇姑量欠洪。

妾愿多沽樽内酒，定要妆前挟醉回。说毕即传诸女御，东宫府内大开筵。

金瓶宝盏参差映，玉箸犀盘错落分。召出歌妃和舞女，青宫妃子作东人。

延坐姑姑双贵主，修文师傅两才人。凤脍苍鳞分绮席，郁金美酒夜光杯。

阶前百乐初调奏，席上宫娥已进杯。小姐琼卿亲把盏，彩袖葱尖细细斟。

先奉尚宫双俊女，殷勤酬劝两皇姑。学士谢恩初执盏，御厨又报进珍馐。

蓝巾女御重斟酒，席上传杯喜叙谈。王妃笑对罗家女，孤与贤卿本至亲。

经略夫人家母妗，舍妹曾闻适贵衙。若论亲情为表嫂，倘联姻谊乃姻姑。

媚仙表妹归家久，何日轮班始入宫？借问家慈和舍妹，寄居潭府必平安。

锦春搁盏欢回答，媚仙盟妹顾平安。奉旨退班归省母，俟妾回家彼入宫。

表姑姑母皆安好，常挂王妃在内宫。喜今得兆麒麟梦，妾回报喜必欢欢。

桓妃听毕双眉锁，答道孤家不孝深。身居禁苑天涯路，回望慈颜万里遥。

几度梦魂驰膝下，醒来只有泪珠抛。家尊出战南蛮国，胜败难知好挂怀。

闻得东辽兵又乱，令兄挂帅近如何？仲章赈济回京否，一路干戈怎得行？

锦春未及回音答，琴仙接口告妆前。南蛮虽乱犹无碍，桓帅英雄足退他。

惟是东辽兵势猛，出言不逊犯朝廷。妄逞干戈非为别，要我天朝献女元。

但愿武元能取胜，不然盟妹难保全。公主接言正为此，孤家姐妹日牵怀。

梅妃似亦知情节，孤见终朝不展眉。无能宽解师尊闷，门徒自愧无才能。

语间都觉双蛾蹙，小姐琼卿一怆神。心思胞弟无明白，奉旨边庭甚日回？

不先请旨谐琴瑟，只恐娇花倮不全。媚仙若出和番国，羞我桓家七代宗。

沉吟不觉停杯久，琼云知意启樱桃。皇嫂不须多过虑，细筹此事必无防。

东辽纵使兵戈猛，巍巍国体岂输威？武元年少多英勇，定能平定国家忧。

王妃蹙黛愁无语，再提金盏劝皇姑。饮至碧空金镜涌，朱灯万盏照宫闱。

初撤华筵重递茗，宫车预备在阶前。龙生谢酒辞皇嫂，修文学士别王妃。

琼卿挽袖微微笑，简慢皇姑与二卿。送至玉阶同敛衽，都上宫车下绣帷。

驾就宫车都起辇，喧哗扶拥入宫门。昭阳复旨张皇后，娘娘赐坐再闲谈。

青宫再表琼卿女，送出皇姑夜欲阑。退入深宫更色服，无聊静坐闷沉沉。

烦恼边庭烽火警，致散天伦父子情。老父不知何日返，怜予母氏北堂单。

空说皇宫多富贵，难舞斑衣庆画堂。君恩怎及亲恩重，一念衷心分外牵。

香闺割爱圻娇妹，月下花前应寂寥。叹弟仲章何日返，娇花恐入别栏杆。

可怪外番路途远，怎知才貌动干戈？武元虽有英雄手，怎敌番人法术强？

至尊总为江山重，那顾朝臣命妇羞。堪叹母亲无见识，不教斌弟合良缘。

心悬手足神偏乱，坐对灯前蹙两蛾。闻报储君车驾至，有旨皇妃兔出迎。

琼卿领旨抬身起，太子离车满脸春。挽手玉人同坐下，宫娥忙奉雀芽茶。

储君饮罢微微笑，细问皇妃席上情。御筵酒撤何时候，御妹匆匆怎急回？

观卿满脸多春色，越显桃花月下娇。客人未醉东人醉，可知东主欠殷勤。

何事蛾眉愁不展，有甚新闻挂寸心？小后闻言羞不语，半晌含愁答小王。

妾性素常难饮酒，未尽三杯脸已红。席间闻得跷蹊事，倍觉悬悬挂寸心。

何事干戈边塞动，要挟和番献女元？修文学士梅家女，是妾同胞结发人。

仲章报国驰边塞，室中未及凤鸾飞。倘若媚仙真出塞，羞辱簪缨世代门。

语次蹙眉轻叹息，东宫太子笑龙颜。进前挽住尖尖手，贤卿遇事太多疑。

梅卿身受皇恩重，紫绶金章女国师。况兼又是朝臣室，堂堂命妇国夫人。

虽未于归名已正，父王岂肯遣和戎？闻得武元多伎俩，何愁难退虎狼师？

劝朕皇妃休远虑，莫因弟妇挂芳心。琼卿唯唯愁无语，灯前强把笑颜开。

宫禁闲谈更已尽，储君妃子始安心。

词中复表桓魁首，押运粮车路上驰。山林自别如花女，恋恋新婚帐远离。

与卿意外成鸳偶，一别重逢是甚时？天生武勇闺中秀，足我风流三姓欢。

不识媚仙梅表妹，可能谦让学贤人？但卿名列黄金榜，非此庸流蠢妇痴。

绮阁调和应可望，桓郎误作杞人忧。触景追思桂表妹，勒马迟迟蹙两眉。

可怜娇贵名门女，可怜才貌月中娥。为顾贞名捐性命，长江绿水葬娇躯。

芳魂飘杳归何处？忍绝桓郎百岁缘。无能报恨提兵马，难斩强奴祭玉人。

遥忆花园卿对阵，般般武艺出人先。因甚江心难退贼，舍将红粉坠楼飘。

思卿玉貌肠千断，思卿媚态动人伤。重聘媚仙虽足愿，能否和谐靠上天。

思前想后长嗟叹，匆匆不觉过山城。催趱人夫多跋涉，边关不远二三程。

差人探哨都明白，山前扎寨有番兵。密布刀枪旗闪闪，腾腾杀气起尘沙。

粮车拥挤如何过？报上爷爷定夺行。状元闻报沉吟想，有兵拦路怎能行？

若知赈济粮车到，必然劫夺岂容行？须当通报罗兄晓，拨兵接应始无虞。

细想谁能当此任，须吾自往叫城门。一声令下停车辆，速携盔甲换戎装。

金盔贯日红缨耀，铠甲连环锁锦袍。鸾镜双悬分兽面，镶金鸾带皂朝靴。

取出神枪光耀日，威风凛凛若天神。说对随身家将等，管押粮车退一程。

藏入深林和密树，莫露风声恐受灾。但听连环珠炮响，自有兵来接应行。

众人答应推车退，状元马上即加鞭。马蹄舒放如飞电，恰如一朵彩云飞。

渡过崇山和峻岭，番邦营寨在跟前。帅旗舒展空中漾，牛皮营帐密层层。

仲章不管谁人寨，马到营前喊一声。避我者生当者死，让吾报号入城门。

神枪摆动金光闪，一连刺死许多人。守营番卒齐声喊，何方将土踹吾营？

团团围住桓魁首，各持刀戟敌英雄。又听番营鸣号炮，一双番将出交征。

都戴金盔摇雉尾，一抡画戟一金锤。双双拦住桓斌玉，大喝何人过我营？

马前报下名和姓，献来首级放君行。状元不答微微笑，打动龙驹冲上前。

金枪起处无人敌，一员番将落鞍亡。那位将官心大怒，赶前接战状元郎。

斌玉抡枪忙对阵，六略三韬次第呈。天产英雄南楚王，番邦末将怎能当?

一闪金光喉下射，贼将翻身跌下鞍。番兵发喊双分列，魁首加鞭已上前。

金枪在手人难敌，犹如猛虎始离山。番真无数相拦阻，撞着枪尖即丧生。

帐房数座皆挑倒，斌玉飞鞭踹出营。耳闻战鼓如雷震，拥出番官十数员。

刀枪林列当先阻，高呼来将莫英雄。谅君有甚真才艺，匹乌单枪敢踹营？

魁首何心相对答，抡动金枪杀向前。番邦将士争迎敌，围住英雄少年郎。

鼓声震地敲不绝，马蹄旋转起征尘。果然好个桓魁首，力敌番官十数员。

金枪辗转如龙绕，纷纷贼将坠金鞍。状元乘势催征马，冲出番营去似飞。

番卒番官拦不住，忙忙报上大元戎。中军大怒王元帅，何处书生敢踹营？

上手先锋难抵敌，伤我英名岂愿甘？喊叫如雷传备马，班中惊动正先锋。

却是有名方振锐，上帐前来谏主军。玉体伤痕犹未愈，岂堪乏力又亲征？

唐将冲营些小事，不才末将愿行兵。王威听罢心欢悦，先锋武勇久驰名。

领兵速速相拦阻，取他首级见吾身。一枝令箭亲交付，各营备力要留心。

先锋装束忙登马，火速催兵出抵迎。仲章马出番营外，好似蛟龙出海来。

杀一将官开一路，踹一营房过一营。眼盼城池离不远，心欢无限再冲前。

忽闻炮响腾腾鼓，涌出番营接应人。一字分开威凛凛，拦住前边去路程。

状元马到何曾惧，举枪直刺正先锋。番将持刀相按战，两边用力各争强。

番营闻得将军令，许多骁将再呈身。喊声真个惊天地，狼烟乱卷鬼神愁。

桓元虽是英雄将，半日交征力已亏。到此再逢生力将，猛虎难逃大阵羊。

金枪举动忙遮挡，抵一人来又一人。锦袍湿透淋淋汗，难退番邦上将官。

鼓炮齐鸣人马闹，城中探子得知闻。如飞报入将军府，锦魁帐内自沉吟。

不识番营因甚事，是谁交战乱纷纷？忙传军令宣龙浩，夺魁上帐见元戎。

武元笑唤龙兄道，因闻探子

卷十三 武状元山关中计 宣夫人官衙尽节 都元帅战阵遭擒 桂公子山寨施威

岂料探花身及第，又承圣旨毕婚姻。因此不能归故里，命奴回省接干金。

安知小姐遭人害，闱门放火计非轻。桂舍不知何眷属，蒙他出力助干金。

私逃虽避奸人眼，但恐中途又动灾。小人到此身无主，长扰罗爷岂是情。

特恳探花容进遏，夫人妆次乞收留。说罢二童重叩首，金交怒了蒋琴仙。

玉颜变色蛾眉蹙，说对哥哥蒋探花。可笑史銮史阁老，纵容次子逞奸谋。

姻缘并不从人愿，苦苦谋婚敢动波？放火闱门强盗辈，读书君子竟非为。

姻姑怯怯闺中女，被害私逃何处栖？中途偶露奸人眼，朱颜玉貌又招灾。

生死不知秦与楚，令人恨恨怎甘心？探花长叹重呼妹，朝中国政已非前。

吏贼趋承张国丈，朋谋牙爪满皇朝。奸臣那晓仁和礼，自然其子更非为。

惟惜姻姑无价玉，迢迢路途怎能禁。纵有不虞生意外，也是佳人命里招。

当俟妹夫身奏凯，回朝代妹可伸冤。小姐琴仙心不悦，启唇说对两家丁。

探花奉旨居边塞，汝们岂可扰罗衙？于今只在吾家歇，吾当密访女干金。

但愿上苍怜弱质，汝家小姐有时逢。途中跋涉应辛苦，外厢酒饭可安身。

小童叩首相辞退，舜昭别妹欲归轩。琴仙执手呼兄长，姻姑消息托吾兄。

外头传嘱家人等，用心查访代相寻。姻姑倘到京都国，恐妹归宫见面难。

托兄凡事为留意，得会姻姑感不忘。探花诺诺相辞出，依言晓谕众家丁。

闺中闷煞千金女，惆怅姑姑命太乖。才名反被才名害，却遭俗子计相欺。

全身远避虽良策，怎同桂舍共私逃？恒魁既是非亲属，一路同行太失规。

聪明本是惺惺女，闺门礼法岂难知？芳名有碍羞何地，枉将良计拒奸人。

但料姑娘非此辈，恒魁桂舍有跷蹊。堪怜闺阁无瑕玉，为着容颜受此灾。

不知何日登京国，聚会兰闺慰素心。沉吟细想轻嗟叹，托腮依几锁眉端。

休言淑女闺中事，复提假诏路中人。杜超自领奸侯命，星夜山关召武元。

栉风沐雨多辛苦，沿途早已听人传。英雄好个罗元帅，足智多谋胜孔明。

三阵对征皆得胜，大败东辽百万兵。现退番营五十里，受伤番帅不能征。

杜超听次心烦恼，武元年少这英雄。皇亲若不施良计，休想番兵得进城。

一旦边庭欢奏凯，女元坐稳内宫门。催趱从人同走路，丝鞭起处马如飞。

此朝已抵山关界，果见番兵已退营。飞鞍直抵城池下，高呼城上甚将军。

速速开城容我入，要见元戎报事情。城头闪出先锋将，全身挂甲气昂昂。

喝问一声何处使，报明名姓放登城。城下杜超忙拱袖，俺是京都奉旨人。

要见元戎宣密诏，事情未便泄君知。先锋忽听心中骇，是何密诏到山关？

忙把长绳垂放下，缒上钦差四五人。命人飞报将军帐，武元正在议军机。

一闻此报多疑虑，即传军令请天差。杜超来到元戎府，帅府威严足壮观。

挂甲将官悬宝剑，顶盔勇士佩钢刀。无数红缨光耀日，锦袍金铠列分班。

红旗引入钦差使，武元下帐笑相迎。杜超说奉君王诏，密谕将军挂印人。

此间不便开宣读，恐防传说误军机。锦魁闻语微微笑，钦差何必太关防？

为将统兵居阃外，百万人心只一心。有甚事情皆可说，不须秘密始开宣。

杜超不便重相强，帐前香案已安排。罗帅更衣来接诏，三呼俯伏听皇宣。

杜超开读当今诏，特谕元戎罗锦魁。东辽犯界多猖獗，深仗英雄可抵他。

早展奇才当奏凯，朕开凌阁候多时。无奈谣言皆四起，道卿无意扶皇朝。

声势虚张遥作援，停兵不进误军机。汝父朝前三奏恳，要孤敕诏召卿回。

丹墀对质谗言者，真假其中便得明。卿如果是忠心辈，朕躬诏到莫挨延。

兵机暂付龙参赞，即随来使急登京。边庭莫露卿离任，军中无主恐生波。

卿父虽然遭软禁，朕无重遣不须忧。卿若不遵孤所谕，违旨严刑法有加。

重宣年号君王诏，密谕征东元帅臣。武元听罢无精彩，案前领旨谢君恩。

闷闷起身眉百锁，方与钦差叙礼仪。延坐递茶罗帅问，仁兄贵姓与尊名？

有劳远涉迢迢路，奉诏前来召弟身。不才虽挂将军印，食君之禄报君恩。

仰叨圣上无边福，三次交锋得捷音。是谁谗语君前奏，九重召弟即回京？

闻得家君遭软禁，不知奉旨禁何方？贤兄必晓真消息，乞把情由示弟知。

钦差见问躬身答，弟身姓杜独名超。职受驾前都统制，奉旨奔驰分所当。

贤兄要问谁谗谮，朝中更有甚奸人？权倾天下欺朝野，怎怪君王不听言。

令尊软禁衙门内，巴巴两眼望兄回。临行托弟传言启，嘱兄速速返京都。

欲尽忠心先尽孝，莫害尊君受罪名。本欲传书防漏泄，又防天子起疑心。

不识贤兄何意见，肯否回朝走一遭？锦魁细听心如割，不住伤心泪掬波。

可怜老父遭君禁，何心此地建功劳。半晌答声愚弟返，朝前定欲证分明。

君王本是英明主，今朝怎又听奸言？有诏敕宣当奉旨，非关愚弟撇军机。

即令设筵相款待，天差酒散歇边营。武元再上将军帐，大会英雄众将官。

说道九重驰密诏，召宣本帅急回京。军情付托龙参赞，汝等同心听令传。

骁将先锋齐叩禀，帅爷凡事要查真。君王听佞非英主，帅印兵机当等闲。

主军若返京都国，军心有变怎分张？锦魁闻语长嗟叹，吾身岂不识军情？

无奈堂堂皇诏急，非我无能不尽忠。况且拘囚吾老父，分明胁我早回京。

严君受罪予何忍，再违圣旨更非忠。此事吾曾筹算定，不须汝等再多言。

众将闻言难再启，夺魁上帐见元戎。说道罗兄当细密，弟疑皇诏有跷蹊。

奸侯既进谗言谮，地网天罗必布成。兄进京师非小可，只愁不得见君王。

此间重任非轻要，若泄番奴必进兵。武元听毕念愁答，承兄见爱指愚蒙。

但予久受庭前训，只知忠孝两存心。凤诏龙章人怎假，张贼安能作此情？

他今谗语君前奏，必然不止这般言。君王若不心疑惑，岂驰皇诏此间来？

现将家父相拘禁，明明疑弟不回朝。弟如不奉君王旨，九重天子必雷霆。

不但家君添受罪，此生忠孝两皆休。纵使建功征破虏，何面回朝见故人？

难顾军情多重大，且图救父再商量。任彼皇亲施要计，万事由天没奈何。

锦魁说到弹珠泪，龙浩沉吟苦满怀。真假难分天子诏，其中曲折好难明。

听弟所言深有理，不便相拦苦谏陈。踌躇再启罗贤弟，既君意决我难言。

但汝进京宜仔细，莫入奸臣计内行。此间吾只停兵马，候弟回来再进兵。

武元随答兄言是，又传令谕各先锋。天子诏中多紧密，嘱我回京莫露机。

百万军中休漏泄，莫言奉旨我回朝。只说元戎身染病，暂且停兵慢对征。

本帅自然星夜赶，辩明冤枉再重来。汝们当奉参谋令，军法无情各小心。

非干本帅能分舍，圣旨皇皇怎敢违？说至不胜心感切，征袍掩面泪如潮。

一班将士皆伤感，叩首爷前大痛心。感帅金言相训谕，末将铭心敢露机？

参谋权印军情大，安敢轻违帅令严？但愿帅爷能辩白，早早回来再建功。

武元拭泪回言答，汝众能知我放心。回身取出将军印，兵符令箭手中持。

躬身奏上龙参赞，启唤龙兄听弟言。帅印托君非小可，一天重任寄兄肩。

弟返京都能辩白，必然星夜再重来。只恐意外重生变，未必重能掌大权。

今日托兄元帅印，百万权归掌握中。须防番贼知消息，必起精兵犯我城。

步步望兄宜仔细，有失军机罪不轻。参谋接印心凄切，袍袖频频拭泪痕。

回答罗兄休过虑，弟当坚守此城池。愿君此去安无事，九重奉诏再重来。

言完即令开筵席，军营饯别大元戎。众将先锋同把盏，武元领意尽三杯。

夜静撤筵诸将退，参谋罗帅入中营。对坐离情谈不尽，此别难知何日逢。

东方乍亮红轮涌，帅府先将军令传。今日帅爷身有病，各城把守要留心。

五营八哨焉能晓，钦遵帅令重如山。锦魁自把行装整，金盔锦甲假军官。

悬挂一双真宝剑，龙驹骏马早装鞍。暗请将军宣相到，闻此情由各骇然。

圣旨如雷违不得，但愁暗计陷英雄。边营请出钦差使，一同用膳候黄昏。

不觉冰轮东面上，武元起位别龙兄。夺魁挽手难分舍，泪嘱贤兄自小心。

九重圣主明如镜，兄若回朝事必明。路上须防人暗计，进京更着避奸谋。

寸心念念从今始，望汝回来始放心。锦魁洒泪回言答，弟自提防不用忧。

但兄重任宜防备，紧防奸细进城池。夺魁领命心酸切，副将先锋送帅爷。

罗帅再辞诸将士，又别宣爷泪满襟。方与天差同上马，参谋拭泪也登鞍。

悄悄出营人不晓，相连数骑至西城。夺魁马上传军令，守城将士速开城。

主军有令先锋将，护送钦差过贼营。守城闻是将军令，忙忙开锁启城门。

武元至此难通话，眼盼龙兄泪滴袍。龙浩伤心催马送，天差罗帅出城池。

蛟龙反中金钩计，坠中天罗地网来。迢迢数骑离城去，夺魁掩泪始关城。

回归帅府心伤切，不知此去吉和凶。

停书中计罗元帅，笔波再表贺兰关。桓爷自领兵权重，朝朝上帐议军机。

虽说英雄多武艺，无奈番奴法术强。阵阵输真难抵敌，闷倒将军帐内存。

举首故乡天际远，抛妻别子滞沙场。夫人料必登京国，仲章完娶是如何？

征东挂帅罗家婿，少年跋涉冒风霜。兰闺耽搁珠卿女，何日回朝合凤鸣？

心悬长子山东任，又挂皇宫女贵人。皇家喜怒难凭准，不知我女近如何？

但祈早早招龙种，安享深宫乐不穷。几度细思心似醉，梅爷见景更思家。

闻报东辽兵作乱，扬言欲娶我娇儿。不识媚仙吾爱女，皇宫教读可平安？

龙生本是皇家种，但愁骄傲薄吾儿。芳名虽喜多荣耀，反因才貌至招灾。

东辽贼势多凶猛，未知甥婿可英雄。设有不虞生大祸，我女娇娇保不成。

自悔当初无见识，应该代女早联姻。早招俊士谐鸳偶，任有风波何处生。

到今挂念魂先断，儿若难留要我何？对坐妹夫频叹息，忽闻探子报军情。

番兵索战城池下，出言不逊犯吾朝。中军怒了桓元帅，会传打点自亲征。

凤翅金盔披铠甲，锦袍銮带束狼腰。带领精兵和勇将，挂甲将军要建功。

登城掠阵梅经略，元戎传令启城门。

三通战鼓将军出，雁翅英雄左右分。番邦也奏交征鼓，旗门出马史将军。

威风凛凛多英勇，横枪立马唤元戎。屡次输兵还不退，有甚容颜再对征？

桓帅闻言心大怒，斜挑画戟似飞来。史忠打马来迎敌，山坡之上试英雄。

两个将军皆为国，马上交锋岂顾身。枝枝箭到咽喉过，闪闪刀光项下飞。

征云霭霭昏天地，杀气腾腾满战场。史忠虽是英雄将，还让能征老将才。

方天画戟如龙舞，迫住番官怎脱身？史忠难敌桓元帅，勒转金鞍向北逃。

桓爷正欲相追赶，耳闻战鼓闹如雷。番邦接应腾超帅，忙忙打马出旗门。

高叫元戎休要赶，英雄与我比高低。桓帅一观穆氏子，不悦心中蹙两眉。

知他左道旁门法，只恐吾身敌彼难。临阵将军教怕死，誓将一命报皇家。

怒来举动方天戟，冲前交战展三韬。腾超忙把尖刀架，两马相交各展才。

催征战鼓冲天响，将军越战越精神。二十合中无胜负，腾超穆帅展神通。

念念真言犹未毕，天昏地暗起飞沙。对面闻声难见掌，马上将军恶意生。

轻舒纵虎擒龙手，捉过元戎挂帅人。掷下尘埃呼速绑，番兵踊跃各争先。

腾超即便收妖法，退回云雾定风沙。唐兵失主魂飞散，抛丢器械各先逃。

城头吓煞梅经略，忙传救应出城门。擂鼓摇旗齐喊呐，舍命冲前救主军。

穆帅一观来势迫，敲动金锣已退兵。梅爷难救桓元帅，无奈收兵也入城。

回归帅府心如割，顿足哀哀哭妹夫。失陷番营今怎好，只愁难保暮年人。

番将偏生邪法广，朝中有甚上英雄。众将先锋齐坠泪，纷纷齐上劝参谋。

主帅失机遭贼陷，军中无主恐生灾。参谋速速筹良策，议计番营救主军。

梅爷泪答吾无计，番将妖人怎抵挡？先锋又启梅经略，爷当草表奏朝廷。

乞恩再拨英雄将，前来救帅退番兵。梅爷点首言称是，忙取文房草表章。

一字未书先洒泪，哀怜妹丈陷番营。帐前召过双雄卒，急驰此表上皇京。

小军领令装鞍马，出城告急去如飞。转过贺兰都总制，启上参谋错遣人。

告急本章虽取救，必然传递入张衙。南蛮作乱因他故，擅除王子致兴兵。

此本到京他必喜，倘遭沉匿怎分张？军中望救如饥渴，有误军机后悔迟。

兄当别遣先锋将，直叩京门进本章。经略闻言方猛省，忙忙起笔再书成。

拨遣先锋王必显，重重嘱咐小心行。先锋得令忙登马，存带行粮即出城。

梅爷领众登城上，添兵添马再添旗。七城把守多严紧，单望中原发救兵。

复表腾超欢奏凯，帐前报捷见钦王。中军王子多欢悦，重重劳赏有能人。

令传召入桓元帅，簇拥元戎至帐前。怒色昂昂身不跪，钦王见了笑微微。

帐内唤声桓元帅，孤家久仰上英雄。何幸今朝能会面，将军尊意是如何？

桓帅闻言都不答，似哑如聋不作声。钦王眼盼知他意，笑道将军性太痴。

既然不愿归吾国，难怪孤家得罪卿。令下一声教上链，早将桓帅入囚车。

英雄失志遭拘陷，满怀怨气几时伸。番营此日催兵马，云梯火炮急攻城。

城中苦煞梅经略，步步查巡不敢离。

暂按守城防御苦，提叙皇宫内面情。琼云公主佳期到，招赘多才桂子芳。

春色无边笼凤阙，祥云彩雾拥龙楼。九重天子多欢悦，大会文官及武臣。

锦华宫内开宣读，公主娇羞不展眉。娘娘凤辇来宫苑，承值宫娥个个忙。

宫镜乍开如满月，装束龙生凤养人。珠冠玉飒垂缨络，宫袍鸾带束肢腰。

生成艳丽如仙子，娇艳非常色最魁。万朵红云相扶拥，初上宫车百乐鸣。

娘娘送女登金殿，珠灯对对照宫闱。多少宫娥和彩女，簇拥龙生见至尊。

莺声万岁朝皇父，天子欢然赐免参。降下纶音宣驸马，班中闪出少年郎。

紫袍金带多丰采，玉阶廷参谒上方。君王敕旨传交斧，乐府笙箫奏玉阶。

宫娥挟进皇公主，请上风流俊俏郎。双双并礼参天地，回身再拜后和

卷十四 全銮殿奏对天子赐名 女学士受嘱事姑 紫禁苑饯筵王妃悼别 武状元被谗犯驾

长兄受职离京远，次兄赈济未曾回。诏选英雄虽有榜，望到何时始发兵？

岂非断送生身父，抱恨终天何处伸？幸儿颇识韬和略，理当救父上边庭。

万望娘亲从所语，暂时豁爱与儿行。说次玉人心切切，伏倒娘怀珠泪倾。

夫人揽住娇娇女，听此言词凑惨伤。哭呼爱女休胡说，小小闺娃怎领兵？

此事娘亲端不肯，但愿朝廷早发兵。小姐泪言娘语错，朝中正为欠英雄。

方出榜文招勇士，怎望精兵救父亲？望娘暂舍孩儿爱，与儿救父出皇京。

夫人再听肠崩裂，对女哀哀大惨伤。非娘不许娇儿往，奈吾爱女本娇娃。

虑汝娇躯难对阵，虑汝难支霜雪寒。剑阵刀林非小可，玉叶金枝怎受劳？

忍抛老母堂前冷，凄凉膝下失娇儿。珠卿小姐闻娘语，玉泪凄凄不住伤。

北堂爰惜诚如是，孩儿敢不体娘心？其奈爹爹遭此难，儿女不救待谁人？

此行救父娘虽寂，斌玉兄回可奉欢。但愿苍天开慧眼，赐儿早救父亲回。

团团膝下仍欢聚，跋涉风霜愿受劳。娘如苦恋孩儿爱，爹爹有失母何安？

念儿事急经无奈，并非有意别慈亲。望母曲从儿所语，切休拦阻此时言。

诉到哀哀肠更断，夫人挟女不抬身。凄凄相对心酸切，林氏夫人泪亦倾。

榜眼伤心长叹息，也劝姑娘听妹言。姑父身陷番人阵，但恐凶多少吉祥。

若望救兵延岁月，误了姑夫怎主张？久闻表妹多英勇，救父行兵理亦宜。

苍天必佑忠良女，管取成功早凯旋。桓府夫人悲对侄，非姑不允妹儿行。

百万军兵多部将，表妹孤身上阵劳。左右却无人伴侣，教姑怎得放心怀？

榜眼答言姑过虑，行兵应选女先锋。威行军令人钦服，等闲谁敢犯妆前？

若还虑欠亲人伴，家尊现在贺兰关。饥寒阵上姑休挂，岂有提防不尽心？

夫人细想真无奈，只得应承爱女行。小姐珠卿悲谢母，停哀试泪始抬身。

深深敛衽梅兄长，多蒙鼎力谏娘亲。明日还劳兄扯榜，带奴上殿见当今。

此行尚得功成返，念念深情肺腑铭。世忠离位忙还礼，表妹谦谦怎此言？

朝君扯榜皆愚事，愿妹奇才早建功。小姐含悲归位坐，夫人凄切泪沾衿。

少时榜眼辞姑退，夫人梅氏返东堂。惟有西衙双母女，入闺相对泣悲悲。

晚膳进来辞不用，泪眼相观怎下喉。白云远隔亲何在，插翅无能顷刻飞。

远水惟防难救火，亏我椿亲受贼凌。袖掩朱颜悲切切，夫人洒泪痛夫郎。

心防爱女伤躯体，强停悲痛劝娇儿。既欲提兵思救父，莫过哀伤恐损神。

须当早睡相调养，预各朝君扯榜文。小姐难违慈母意，频频拭泪默无言。

耳闻玉漏敲三鼓，强劝萱堂上绣床。一夜心焦难合眼，晨光初动起梳妆。

榜眼入闺参表妹，说道愚兄可上朝。扯下榜文天子晓，必来宣召莫迟迟。

珠卿回答奴知道，劳动贤兄实汗颜。榜眼说声休挂齿，回身东府上龙麟。

万盏纱灯人扶拥，待漏朝君赴午门。五凤楼前多内监，看守招才一榜文。

世忠马到轻停辔，扯来黄榜手中存。宫侍黄门皆喜悦，团团围聚马头来。

梅爷既有英雄手，速速朝前奏圣君。榜眼答声吾扯榜，自有安邦安国人。

汝众不须随拥我，待吾见驾自陈清。侍臣应诺纷纷散，百音齐奏帝登朝。

宫扇双分昭日月，文武丹墀贺起居。剑佩铿锵分位列，九重殿上降纶音。

八蛮紧急如风火，无个能人解朕忧。饬部昨朝曾挂榜，可有奇才慰朕心？

世忠越次朝天子，俯伏廷参再奏君。部中昨已遵皇榜，晓谕纶音王凤楼。

今因桓凯闺中女，名字珠卿十四春。精通武艺多谋略，布阵行兵件件奇。

为父遭擒拘外国，愿领戎衣解主忧。已扯榜文经在此，伏望天颜察审详。

君王闻奏微微笑，降问梅卿假与真。兵机战阵非容易，闺中幼女敢提兵？

世忠叩首金阶下，此事吾皇不用忧。珠卿虽是闺中女，系与微臣姑舅亲。

久知武勇人难敌，妙算神机更出奇。重大军情堪付托，小臣愿保女佳人。

闻奏至尊心大悦，纶音急急下龙廷。既卿深悉桓家女，必能代朕退番奴。

旨救驾前双内侍，速召珠卿见朕躬。侍臣奉旨离金殿，左班已出一公卿。

玉带红袍桂少保，丹墀朝拜见当今。奏道珠卿桓氏女，系臣侄女内家亲。

蒙恩召见趋金阙，乞念闺娃未见人。微臣愿领皇皇旨，引领佳人进午门。

帝闻哂笑依卿奏，收回内侍敕卿行。桂爷奉旨难延缓，匆匆飞马至桓衙。

司阍报入西堂上，夫人无语意迟迟。含愁说对娇娇女，表兄朝帝未曾回。

不识君王批准否，却差姑父召吾儿。小姐答娘儿出见，必然帝准始传宣。

夫人点首差鬟女，卷帘扶出女千金。进前敛衽参姑父，桂爷还礼挽佳人。

坐定金交鬟递茗，少保吁嗟启事情。可痛令尊遭贼陷，凶吉难知塞外情。

侄女幼年闺阁玉，莫把军机当等闲。耐心静候回春日，何必驰驱阵上劳？

珠卿小姐闻言问，难禁伤心玉泪倾。差将彩袖重重拭，禀上姑父听侄陈。

可怜严父边城陷，难望君王出救兵。痛念生身恩似海，敢惜微躯怕受劳？

不知圣上批何旨，劳动姑夫降驾临。桂爷听毕长吁气，孝心侄女世间稀。

梅家贤侄金阶奏，天子龙颜甚喜欢。特敕纶音宣陛见，须当应召入金门。

小姐闻言称领命，尚烦姑丈等些时。桂爷应允堂中候，珠卿告退入深闺。

对母说言君已准，儿今见驾进朝门。夫人点首愁千种，重重嘱女小心行。

小姐启言娘勿虑，外堂宝辇已安排。珠卿别母移莲步，桂爷引侄上香车。

临阶随后同登马，多少青衣家将随。

纷纷已至金门外，停下香车候圣宣。少倮桂爷忙下马，先来复旨面明君。

奏道珠卿桓氏女，奉朝前来在午门。君王大悦传宣入，宫官两两下金阶。

引入珠卿桓小姐，九重丹墀谒天颜。三呼九叩瞻天表，燕语莺声字字明。

天子殿中欢举眼，好个妖娇绝代人。神如秋水肌如玉，眉如杨柳口如朱。

纤腰窈窕夸飞燕，步步凌波出小莲。淡妆素抹无花朵，礼节从容奏对明。

玉颜不似同胞姐，别是蟾宫闾苑仙。看次君王情不已，两班文武已销魂。

班中喜动罗公相，眼观娇妇夺人先。倾国倾城何足道，丰姿更胜广寒仙。

孝心一点尤难得，有福吾家得妇贤。见彼廷参朝拜毕，君王殿上降纶音。

笑问女卿闺内秀，有甚才能取领兵？汝父失机应有罪，姑念勤劳久有年。

现在边关多紧急，难觅英雄领救兵。观卿怯怯金闺秀，弱不胜衣力必轻。

军机战略非容易，百万兵民掌握中。倘然贻误非儿戏，误朕钱粮罪不轻。

梅卿保汝多英猛，故而召见至丹墀。贤卿事着思三省，莫把兵机看得轻。

小姐玉阶闻上谕，再拜彤廷奏上方。念臣本是深闺女，并非求利与求名。

臣父沐恩承重任，误失军机陷外番。负却国恩应重罪，感恩格外念前劳。

兰关危急军民苦，纶音晓谕要英雄。臣女虽然非上将，韬略兵机颇颇知。

君父深恩原一体，愿效微劳敢惜身？倘误戎机辜圣眷，愿受森森国法严。

至尊闻奏龙心悦，纶音降下赐平身。察卿奏对多忠胆，不意闺娃有此心。

顾令昭容双女御，扶掖佳人上殿廷。敕命锦墩传赐坐，朕有兵机借问卿。

小姐谢恩方起立，宫娥挟拥上丹墀。移过锦墩方坐下，九重旨命卷珠帘。

纶音笑问桓家女，观卿小小志非轻。英雄敢领兵和马，必有安邦定国才。

胸内有何高妙见，直奏阶前与朕知。小姐细闻天子问，轻启樱桃奏至尊。

蒙恩垂问军机事，敢不倾将管见陈？窃料督师为将道，不在英雄勇力多。

孙吴兵册虽明载，运用全凭要小心。高要防围低备水，近山防火忌深林。

料敌知人方取胜，深沟固垒自提防。军法无情凭赏罚，全在临机应变才。

至于对垒分营敌，布阵行兵令必严。设遇敌人当仓卒，野战方须勇力多。

所谓在谋不在勇，一勇之夫不足奇。臣女谨陈微末见，尚望纶音训示明。

君王细听佳人奏，圣心大悦笑天颜。深羡女卿年幼小，有此奇谋上将材。

此去救民和救父，必定成功可免忧。旨赐香茶含笑问，女卿妙见果无差。

他日凯旋安社稷，闺中美玉女中祥。赐卿再号桓祥玉，未识卿卿意若何？

小姐珠卿忙起位，俯伏金阶启绛唇。陛下赐名恩不浅，恐难称实愧虚名。

顶踵俱捐难报效，惟祈圣寿永无疆。天子欢然传赐免，御笔亲提展御书。

敕封总领都元帅，带兵十万赴边庭。阃外军情卿节制，自选先锋护卫人。

赐建绣旗忠与孝，黄金帅印放毫光。再赐金盔金铠甲，战靴鸾带与宫袍。

当殿卸妆更武服，钦天监正选行期。回奏十三上吉日，女帅行兵正合宜。

天子龙床欢准奏，珠卿小姐谢君恩。内官捧到盔和甲，改装玉殿换戎衣。

凤翅金盔遮杏脸，黄金铠甲护娇躯。外罩锦袍飞五彩，镀金鸾带束肢腰。

前后护身双宝镜，战靴深隐小秋菱。身悬帅印金光耀，肩插旌旗五色飘。

左垂画矢飞鱼袋，右挂朱红走兽弓。妆成何异仙娥降，承恩丹陛领兵符。

武将文臣深赞羡，九重天子喜欢欢。戎装别具丰神妙，凛凛威风实可夸。

如此奇才如此貌，雀屏曾否得才郎？小姐娇羞难启奏，世忠代妹奏丹墀。

赤绳久结罗家子，就是征东武状元。天子笑言缘注妙，罗卿何福得娇娥。

他日东南双奏凯，麟阁双描夫妇形。敕赐较场招勇将，救兵如火勿挨延。

女帅谢恩羞退步，世忠引妹下丹墀。金车退殿笙箫奏，文武纷纷出午门。

女帅珠卿登宝辇，如云挟拥返衙门。

下车来见生身母，细诉朝君奏对言。蒙恩赐号桓祥玉，十三吉日出三军。

夫人听毕心如割，盼女戎装更痛伤。惜儿娇弱千金体，自此从军上阵劳。

舍身救父知无奈，抛我凄凉怎过时？手牵金带汪洋泪，小姐悲悲对母哀。

外报九重皇诏降，赍诏凌云少保身。榜眼世忠身已返，命排香案候开宣。

珠卿拭泪抬身起，辞母登堂接诏书。读毕皇宣呼万岁，请坐姑夫命递茶。

桂爷启口称恭喜，天子龙恩奖妙才。赐号赐旗名盖世，早展英雄救父回。

女帅珠卿羞启答，姑父过誉愧难当。堪叹家君身受陷，恨难顷刻上边庭。

何幸仰蒙天子悯，赐提兵马救椿亲。自羞越礼离闺阁，劳动姑父及表兄。

此行胜负安能料，全叨洪福庇奴身。榜眼桂爷称岂敢，英雄此去必成功。

茶毕凌云少保返，又传驸马子芳来。女帅接兄深裣衽，请入中堂见母亲。

夫人相见千行泪，对甥哭诉舅遭擒。幼年表妹无离吟，为父今朝上战场。

无情刀剑多劳碌，望到何时始转回？驸马劝言休挂虑，表妹英雄必凯旋。

家母早晨知此事，闰内伤心几断肠。甥顷欲来闻备辇，料知少刻必登门。

夫人掩泪称劳动，女帅凄凉泪滴衣。须臾驸马相辞返，珠卿小姐卸戎装。

林氏夫人来探问，诉说行兵各断肠。少时桂府夫人到，带同小姐素芍来。

梅府夫人相接见，姻姑姻妗礼殷勤。女帅见姑悲切切，相逢表妹泪盈腮。

姑嫂相携同洒泪，梅府夫人劝再三。传命开筵款宾客，并为母女解愁怀。

少时席设华堂上，殷勤邀请坐分宾。梅府夫人居主位，抡杯递盏意殷殷。

席间说起行兵事，难忍分离尽悲伤。华筵虽设珍馐列，无心久饮懒传杯。

货昏席鞭冰轮亮，桂府夫人未转回。

停唱桓家人惜别，皇宫听表女千秋。公主素云朝母返，回车来访二师尊。

此时侍读双才女，却是梅罗两玉人。正值绛枝身未愈，锦春代替在皇宫。

闻报龙生来拜访，二娇远接出宫门。公主下车携玉手，延入宫中奉雀茶。

笑问女师多寂寞，孤来特报一奇情。早朝皇父谈军政，失机桓凯贺兰关。

被擒告急多危险，有女珠卿愿领兵。丹墀召对谈韬略，款款胸存定国才。

父王甚爱英雄女，赐名祥玉准行兵。闻是青宫皇嫂妹，不枉名门出俊才。

听毕二娇双失色，忙问龙生事有真。公主笑言焉敢假，钦限难挨不日行。

媚仙闻语知真实，愁对罗家姐姐言。原来表妹行兵马，汝我宫中怎得知？

张妹病躯曾愈否，换班明日河能来？锦春闷答难猜料，彼病奄奄怎速痊？

令人心急回家候，望彼何时始入宫？媚仙点首愁无限，龙生知觉笑微微。

原来桓女卿亲眷，难怪关心坐不宁。待孤奏上中宫母，暂赐双卿返府门。

宣入蒋卿为代替，未审师尊意若何？罗女梅妃闻此语，芳心欢悦谢千秋。

多蒙体恤臣之意，只恐娘娘耒必从。公主答声休介意，孤代师尊走一遭。

遂即起身传备辇，宫娥女御候阶前。公主苒辞双学士，二娇相送嘱重重。

宋云应诺回朱辇，又来正殿见娘娘。代奏曲情求母后，昭阳爱女岂推辞。

即批懿旨皇亲府，召传学士女琴仙。蒋家小姐难违旨，火速承宣进内宫。

奉旨修文相代替，梅罗二女甚欢欢。天色微明双整束，宫车同驾出宫门。

回到衙前门已启，万枝绛烛斗辉煌。衙班随卫衣冠整，宝马金鞍对对齐。

正值珠卿桓女帅，较场要选马和兵。二女下车移玉步，登堂参谒母夫人。

相携同到西堂内，拜谒姑娘及妹儿。夫人指点儿和妇，上前参见桂夫人。

二娇领命低头拜，桂府夫人急急搀。细盼媚仙颜似玉，伤心转忆女娇儿。

哀怜无福沉波久，佳婿乘龙让别人。二娇颇觉夫人视，殷勤再见素芳娇。

珠卿见姐心酸切，梅女罗妃玉泪垂。挽携玉手含悲问，闻妹征蛮领万军。

心急不能回省视，多蒙公主代周旋。召入琴仙相代替，方能回府探妆前。

祥玉悲言奴不幸，家君失阵被人擒。有劳姐姐相关切，堪叹分离在眼前。

此别不知何日返，与姐重逢是甚时？说毕悲悲遮翠袖，尚宫二女泪沾衣。

外头多少人催促，较场兵马已排班。女帅珠卿频拭泪，起位重更锦战袍。

侍儿忙取金刀举，辞亲别姐出高堂。众人都送围屏后，珠卿拂袖上金鞍。

震地金锣开路径，纷纷扶拥较场来。三声大炮人齐集，女帅珠卿上将台。

百万儿郎齐叩首，报明名姓见元戎。令传奏鼓方开演，要先男锋与女锋。

帅旗扯起招雄将，对对英雄比利刀。女帅台中开俊眼，留心要选各先锋。

阵阵人来相对试，各逞奇才在帅前。将台喜动桓祥玉，朱笔

卷十五 荆州城杰士投军 飞云山越公逄俊杰 将军帐佳人赠宝 山东省龙浩遇英雄

休言邹氏夫人切，词表刑曹各大臣。恭奉皇皇天子旨，要审宫中弑逆臣。

法堂此自多威武，三敲云板又传梆。两列战班依次立，奉旨官员俱会齐。

正中公案方刑部，左坐清忠右侍郎。右坐西台王御史，俱是无私赤胆人。

公堂礼毕都分坐，天牢传召一双人。条条铁链当堂解，小帽青衣步不前。

来到西廊双押住，先召罗爷上月台。望见当中皇上旨，低头只得跪尘埃。

刑部堂中轻拱袖，罗兄莫怪弟无情。奉旨难违无躲避，屈兄受审勿生嗔。

罗爷跪下长声叹，屈志英雄泪满衣。方爷移正金交椅，正色将言细问供。

君侯世受皇恩重，麟阁中间画有形。不思教子全忠孝，仰报天恩尽寸心。

敢纵令郎轻国法，夜进皇宫弑圣君。若非护卫多校尉，龙躯有失怎分张？

至此公堂休掩饰，曾否知情可说明。罗爷见问回言答，大人台下可查明。

念弟受恩真不浅，捐躯难报九重恩。怎敢纵儿行弑逆，背负君恩起恶谋？

乞念小儿身出塞，干戈阵里怎私离？不识何时回凤阙，并未回家弟怎知？

伏望大人怜受屈，代洗奇冤奏圣明。三司听罢微微笑，一齐启口说端详。

既不知情权退下，可召魁元至问明。皂班应诺承爷命，押下英雄越国公。

西廊召上征东帅，月台跪下叹含冤。御史座中开口问，状元何事负皇恩。

受命出师权不小，当思退贼定邦家。敢离汛地私回阙，况入深宫弑帝王。

须知天子民之主，君臣名重敢轻忘？既已受擒无用辩，从实招明免动刑。

锦魁眼盼公堂上，俱是忠良正直人。阶前顿首称冤枉，大人代察不明冤。

生受帝恩征远寇，敢不殷勤尽此心？天威远布番人惧，曾驰捷报奏金銮。

岂料君王颁密旨，杜超天使到山关？道有奸人弹劾奏，说生赳扣万兵粮。

停兵不战延时日，故召回京审问明。又恐不遵天子旨，软禁家君挟制心。

犯官闻信魂飘荡，恨难星夜赶回京。及至进城天色晚，杜超不许我回家。

说恐预通言与语，立迫金门面至尊。遇着朝恩鱼太监，他言代我奏明君。

彼身入内多时久，出来两个小宫官。口传圣旨崇仁殿，不用更衣即进宫。

宫旁恰值金车出，犯官难避跪迎銮。岂知武士诸校尉，不由分说把擒入。

面驾呼冤难辩白，难将曲节达天阍。犯官若有欺天意，岂有低头愿受擒。

腰边虽挂青锋剑，可曾抵敌有伤人？尚望大人为细鉴，召证朝恩与杜超。

御史侍郎头点点，刑部沉吟再问明。状元奉诏真奇怪，朝中那有杜钦差。

主上正因番寇虑，岂有无因召武臣？此事必然人暗计，请旨须当捉杜超。

传旨两名内宫侍，状元可识姓和名？罗爷答言生不晓，只能认得彼颜容。

刑部说言宫监广，不知名姓怎能查。侍郎御史双眉皱，启上堂尊方大人。

据此口供前后事，主谋之贼不难查。只消奏恳天廷主，召到朝恩老内臣。

细审不愁他不服，何怕含冤不得明。方父点首欢言是，说对阶前罗状元。

暂下天牢吾请旨，人证齐全再召君。闻语武元心大喜，拜谢忠良年伯恩。

方爷传谕诸衙役，押退魁元与国公。莫将锁链相羁缚，乞旨朝堂再审明。

左右应声推拥出，三司拂袖退公堂。对议花厅同拜本，乞发朝恩至问供。

停唱法堂研审事，单提国丈已知闻。知道锦魁今日审，忙遣家人探听明。

一一口供回报主，张侯惊骇失容颜。命人急请鱼常侍，朝恩车马即来临。

书轩让坐分宾主，张侯弹指诉情曲。武元发下三司审，无端刑部假忠良。

听信口供疑假诏，要向朝廷索上公。只恐君王批准奏，带累公公我不安。

特请上公相计议，有甚奇谋乞教明。朝恩见说心如火，怒骂方公老贼臣。

咱家出入随天子，谁敢轻言得罪吾？匹夫欲与吾冤对，要汝官危顷刻间。

说道公侯何必虑，咱家一计巧如神。何怕方公呈奏本，何怕君王听彼言。

只须今夜更深后，放火焚烧刑部牢。方贼奏君应不及，烧死罗家父子身。

凶犯已亡无对证，天子传吾作甚因？这般妙策人难晓，君侯一面速施行。

国丈闻言心大悦，深谢公公计最高。妙算神机人莫及，从命今宵即举行。

华堂即候开佳宴，款待公公进酒浆。内面叙谈张小姐，绣帏染恙甚恹恹。

茶饭懒吞神倍倦，无心侍读进皇宫。烦恼夫人梅氏女，常来绮阁慰娇儿。

绛枝恐母心忧虑，几次相逢强说安。羞将宝镜修眉黛，怨恨桓郎薄幸人。

早知与汝非鸳偶，悔却登楼误送球。误奴绿鬓红颜女，纵有衷情何处言。

知君到处人如玉，那罕区区蒲柳姿。误妾终身犹则可，怎慰堂前母氏愁？

对镜几番弹玉泪，正遇夫人玉步临。见母临妆悲切切，不胜伤感蹙双眉。

步近妆台呼爱女，小姐回波始见娘。轻收珠泪抬身起，请坐萱堂命递茶。

梅氏夫人携女手，问儿初愈莫劳神。祖父堂中开大宴，请甚朝恩宫苑臣。

我女在宫曾见否？闻是奸枭绝代人。小姐答声儿未见，奸佞之人看彼何。

夫人答道非因此，我有情由报汝知。前日花园亭子上，毒死边关告急人。

闻得姨夫身失陷，表姐珠卿已出兵。挂帅征东罗姐丈，中计今朝付法司。

堂上曰供多有理，要索朝恩对证人。祖父恐防天子准，又请他来议计谋。

书室几回言细细，不识重施甚恶谋。绛枝闻说芳容失，罗帅回京大事休。

说向母亲今怎好，媚仙姐姐保难全。夫人惊问亲生女，我儿怎晓未来因？

小姐叹言堂上计，难出孩儿预料知。塞外若留罗姐丈，可抵辽邦百万兵。

中计今朝难得脱，儿料番奴必夺城。四起干戈天子惧，表姐和番怎免行？

严父刻涧身在否，母听谁人说此言？夫人见说心忧惧，答道严君不在家。

此事占元同我说，若果真时怎主张？锦魁若死吾家罪，表姐和戎罪更多。

堪恨公公和汝父，何苦般般害至亲？叹吾七载无归省，纵使回家怎见人？

夫人话次心凄楚，小姐含愁锁远山。无限关心梅表姐，惟恐娇花保不全。

汝若和戎吾失望，到底姻缘总落空。低头不敢弹珠泪，强整湘江六幅裙。

夫人不解娇儿意，对坐闲谈又少时。外面席残鱼监返，张侯依计去施行。

梅府再提罗小姐，微明天色即归宁。探侯母亲来卧室，母女相携叉痛伤。

诉说飞灾天上降，不识何时洗得清。小姐锦春悲拭泪，问娘曾否探天牢。

太郡含悲呼爱女，今朝正欲遣人行。即命侍儿传语出，家丁答应急忙行。

刑部衙前相打听，—一供词记得真。让出武元和老相，远远相随至部牢。

多把白银交禁卒，放入牢中见主人。见舍与爷无锁链，颇觉安心叩在尘。

罗帅问声何至此，太郡家中可知情？院子答声才知晓，梅衙小姐亦归宁。

一夜夫人都未睡，天明即命小人来。闻语越公惟叹息，武元难禁泪如珠。

嘱道汝今回帅府，小心回复老夫人。道吾未受公堂杖，待征朝恩事便明。

安慰母亲终有日，眼下休将我挂怀。家人承了魁元命，相辞公相出天牢。

复命东人犹未到，先提榜眼探花郎。探知刑部堂中事，舜昭欢悦唤梅兄。

此事弟心原已惑，不料罗兄果此供。兄当速报罗年母，弟身回舍报家尊。

世忠悦色连言是，马到天街把路分。榜眼直来罗帅府，忙令司阍报内堂。

夫人急请乘龙婿，闺中相见递茶汤。哭问贤甥今怎好，部中探听可如何？

榜眼躬身称岳母，大事无妨可放心。鸾弟虽遭人暗害，能知名姓不须忧。

三司议本明朝上，索取朝恩上法堂。无情刑法谁能受，何怕奸奴不肯招。

事白必蒙宽放出，岳母台前勿过忧。夫人闻说收珠泪，多劳贤婿代相查。

小姐问君鱼内监，恃宠专权怎肯来？榜眼答卿无此理，圣明天子岂含糊？

少顷家人来复命，夫人邹氏颇宽心。晌久世忠辞别返，夫人扯袖嘱重重。

司法本上批何旨，高望贤甥再报知。榜眼欠身称领命，相辞上马去匆匆。

锦春命婢排筵席，劝慰娘亲共上筵。用罢冰轮东面上，灯前母女望佳音。

谯楼不觉三更鼓，张侯恶计已安排。十数枭雄心腹将，名带硫磺火具行。

等候巡更人过尽，齐集牢前把计施。扳柱沿墙皆上屋，四散硫磺种火根。

更满渐沉牢内寂，个个贪眠怎得知。烈火无情延四面，黑烟万丈已升空。

金蛇乱绕牢中起，惊醒巡牢守禁人。不及披衣魂已散，喊声齐起大慌忙。

刑部衙前忙击鼓，吓煞忠良方大人。手软心慌难进步，高呼备马急忙忙。

侍郎主事魂离体，员外郎中骇失神。打马乘舆浑似箭，争教手下救天牢。

内中都是朝廷犯，有失些些罪不轻。众人答应都慌乱，心欲争先不敢前。

怎见火光真利害，趁着风威万丈飞。黑雾冲空云霭霭，金光掠地焰腾腾。

四面天牢皆是火，怎得牢中吊犯人。惟闻锁链叮哨响，喊哭冲天不忍闻。

九门提督魂飞散，忙领精兵救火灾。挂甲披袍兵不数，挠钩水器似飞临。

无奈火威风势猛，天牢烧破哭如雷。烈焰攻身逃不得，九天惊动一仙娥。

碧霄仙子云端过，慧眼详观下界因。知道罗家父子难，忙施法力住祥云。

就借凡间风火力，火中提起一双人。罗家父子三魂失，渺渺茫茫不识天。

凭仗仙娥施妙法，不知送到那方存。皇城此夜如蜂乱，提督将军手脚忙。

牢中钦犯何能走，火烟迷面出无门。烧得焦头和烂额，得出天牢又被擒。

多少武官施勇力，四处长钩各逞能。扯倒瓦檐除火势，清泉乱滚灭飞烟。

乱至东方将欲动，火息烟消渐渐平。天牢△座成平地，钦犯惟擒五六人。

余者不能逃脱出，骨毁肌消化作尘。天色渐明红日出，各官打道始回衙。

可怜气杀方刑部，火焰天牢丧犯人。急了衙中修奏本，请罪天台候揭参。

君王览表天颜怒，召议朝堂各大臣。众犯受伤犹可恕，锦魁弑逆未分明。

父宁稹焚真可悯，是孤断送少年郎。女帅领兵身在外，怎保知情不二心？

各官闻旨都无语，少保凌云大失容。可怜可痛罗贤侄，暗送无常死不明。

误煞珠卿才智女，绿鬓韶华怎主张？闷闷出班来奏主，事经室此费调停。

罗家世代皆忠勇，本是先勋杜梭臣。若据早堂供内语，锦魁受屈本无辜。

珠卿为国驰戎马，闻丧夫郎心必灰。未必一时兵即变，倒使人言主负臣。

万望圣恩开浩荡，赐祭罗家设吊仪。如此施行恩德广，女帅非愚敢背君？

天子闻言头点点，桂卿所奏不差分。即令内官开御库，白绫荮锦赐夫人。

御赐焚黄天子祭，文武官员准吊参。他时女帅班师返，嗣子承恩挂锦袍。

刑部方忠无预察，姑念前劳夺爵回。部属狱官和禁卒，罪分轻重另施行。

旨下朝堂人尽晓，纷纷传报到罗衙。吓煞夫人邹氏女，如雷打顶失三魂。

和身跌倒尘埃地，手足如冰失了魂。骇坏锦春娇小姐，抱住娘亲大放声。

姜汤速进忙接气，连呼我母快苏醒。半晌夫人神色转，气透三关叹一声。

醒来大哭夫和子，抢地呼天不顾身。无情灾祸从天降，一夜天牢化作尘。

只望法堂能辩白，只望双归慰我心。谁料苍天偏祸我，父子同为火里魂。

抛吾老景成何用，不若相同一路行。哀哀哭倒牙床上，小姐芳心寸断肠。

哀呼父弟魂何在，生未明冤死不明。汗马功劳成何用，为国奔驰丧此身。

痛娘老景如何过，如此冤仇何处伸？粉骨碎身何等惨，平地回京人火坑。

中堂哭得天地惨，侍女家童尽忧伤。榜眼世忠飞马到，步入中堂好悲痛。

夫人望见东床婿，加凑伤心痛断肠。榜眼含悲忙挽劝，岳母听哀诉一言。

可怜岳父和鸾弟，无故飞灾丧此身。天子英明曾赐祭，顾念前功赦罪名。

准候班师罗表妹，择贤嗣子准承恩。奉旨差官将欲到，岳母须当设孝堂。

夫人听说悲还怒，咬牙切齿骂昏君。无端害我夫和子，谁罕皇封御祭筵？

白绫蜀锦颁何用，还我身尸殓入棺。嗔嗔骂到伤心处，不住哀哀寸断肠。

榜眼一观无主宰，眼送娇娥劝母亲。小姐锦春悲掩泪，劝母停悲听谏言。

我家代代皆忠胆，祖父凌烟旧有名。父弟被谗遭暗计，难怪君王要审明。

天牢火起谁能备，总恨苍天不佑忠。御赐祭筵当接谢，莫累爹爹死后名。

他日珠卿能奏凯，奉养娘亲继嗣儿。望娘可听儿言劝，暂止悲哀须举行。

太郡哭言吾不愿，难把昏君一口吞。既是吾儿如此说，可教梅婿代施行。

世忠领命相辞出？大开吊所在华堂。御赐绫罗为素幔，灯烛辉煌对对呀。

一双灵位当中放，百合香焚阵阵凝。可怜一座公侯府，片刻一派白茫茫。

驸马探花知此信，齐集中堂各痛伤。外面传知皇祭到，文武官员各到来。

君王御祭差官上，鼓角三吹诵祭文。内堂哭煞妻和女，血泪斑斑染素衣。

榜眼衣冠忙谢客，一班一起吊忠魂。祭毕一番天近暮，款待钦差内侍官。

纷纷事毕人皆散，世忠半子尽辛劳。七中礼忏延僧道，超荐凶亡父子魂。

太郡悲哀伤肺腑，恹恹染病卧牙床。苦煞锦春罗小姐，寸步无离劝母亲。

停表罗家哀怨事，听言林氏老夫人。闻知甥婿遭飞祸，不胜痛惜泪如丝。

爱子罗衙犹未返，西堂当报与姑知。迢迢莲步来桂院，小姐迎前接母亲。

笑问娘亲何事至，姑娘午睡在床中。夫入摇手将身入，低言娇女祸如天。

珠卿甥婿遭人害，夜进京城入帝宫。冲犯金车将取斩，驸马求恩禁部牢。

初审早堂供未定，夜半天牢被火焚。救火官员难出力，甥婿姻翁俱受灾。

苯子吝鼬闻此事，为虑珠卿起变心。焚黄赦罪恩虽重，可怜怎慰九泉人。

夫人说毕嗟嗟叹，媚仙小姐失芳容。何事皇天无慧眼，飞灾偏要陷忠良。

武元身丧天牢内，表妹芳龄怎主张？血战沙场何所用，纵受皇恩镜失明。

薄命红颜千古恨，际遇教人好不平。含愁对母低低道，姑娘乍睡莫高声。

夫人答女难瞒隐，此事终须与得知。小姐蹙眉犹未答，夫人绣榻已翻身。

口内呼声贤侄女，谁在斯间对叙谈？小姐答言家母入，移步罗帏挂玉钩。

桓府夫人离象榻，媚仙呼婢进香茶。夫人问嫂何时入，母女谈心说甚言？

妾听似言前夜火，天牢烧死是何人？小姐媚仙斜盼母，欲阻慈亲且慢言。

夫人不解娇儿意，一一从头细说

卷十六 逼和番情伤手足 九雄山桓状元歇马 开御饯谊感师生 青州府梅小妞停车

万望天恩怜节烈，另拨能人定国家。天子叹声卿怎晓，钱粮费尽欠英雄。

既卿虑妹违孤旨，朕当召问女佳人。榜眼含愁难再奏，君王旨召女词林。

两两昭容传圣旨，修文宫苑即开宣。小姐媚仙忙接诏，读罢皇宣锁两眉。

启唇借问双宫侍，何事纶音召妾身？宫监答声军国事，学士休挨速面君。

小姐闻言知有异，心下惶惶暗怆神。起身辞别张家妹，莲步轻移下御阶。

珠灯一对前头引，四名彩女扶娇娥。玉砌瑶阶穿不尽，来到长堂候圣宣。

内监驾前先复旨，修文学士在朝前。天子欢然传下旨，速召词林见朕躬。

媚仙小姐闻君召，无奈移莲上御阶。湘裙佩拂铿锵响，披拂宫袍谒上方。

廷参玉陛初朝拜，昭容殿上叫平身。小姐谢恩方起立，含羞愧见众官员。

天廷圣主开金口，降问阶前女爱卿。东辽兵乱多时久，料卿早已得知闻。

不意锦魁私返国，番兵乘夜夺城池。现今围集山东省，上将能人尽丧身。

东南扰乱难相顾，一动无如一静行。久知卿是忠良女，必有安邦定国心。

朕欲敕卿颁凤诏，出寨和番退万兵。国家平定卿之力，朕必加封汝父兄。

况卿曾沐孤恩典，必不相违可谢恩。梅家小姐闻君旨，魂飞天外失精神。

粉汗淋漓支不住，急得秋波泪欲临。拂衣跪奏天台主，陛下天恩乞察明。

念臣虽是深闺女，久沐皇朝礼法深。诗书持身遵节操，母训森森敢背违？

蒙恩收录皇宫内，侍读干秋女贵人。浩荡君恩难报效，敢惜微躯不尽忠？

奈臣受聘桓斌玉，系是征蛮女帅兄。名节悠关宜慎重，怎敢承恩出凤京？

尚祈陛下生怜悯，赦臣死罪鉴臣心。奏次不胜羞又恨，频将彩袖掩啼痕。

龙床天子重开口，贤卿何事逆孤言？既知感佩孤恩重，自应呈身解朕忧。

怎因旧聘违孤旨，怎因小节逆纶音？须知烈士忠臣辈，粉骨捐躯尚为君。

卿既受封为侍读，也是孤家朝内臣。代国分忧臣子分，忍持小节累孤忧？

兵亡城失卿何忍，岂是知恩报国人？小姐玉阶羞俯伏，芳心忿激泪珠倾。

含悲启奏皇天子，非干臣女犯天威。女子持身惟志节，失节求荣不足奇。

何物外番生斗胆，敢出狂言辱本朝？我王当顾天威重，非徒臣女惜身躯。

塞外狼烟连岁结，多因未遣上英雄。至尊若虑兵民昔，臣女甘心领万军。

此身熟谙韬和略，愿出边关代主劳。君王闻奏微微笑，卿有忠心朕甚嘉。

正为连年兵马乱，钱粮广费库中虚。不须再累三军苦，为朕和戎莫惮劳。

朕意已坚卿勿奏，平身阶下听孤封。话完御座提龙管，御书开展再加封。

封赠媚仙梅氏女，静忠王后职千秋。合配东辽王世子，宫袍三袭与宫裙。

玉带三枝金百两，金花彩缎赐娇妃。宫女百名和内监，又赐和番报国旗。

部拟一封丹凤诏，择吉离京勿再迟。天子封完停御笔，张侯国丈笑微微。

世忠榜眼无颜色，媚仙小姐失精神。秋波急出珠珠泪，俯伏金銮不动身。

哭奏天恩开浩荡，恕臣逆旨背纶音。情甘碎首天台下，不愿将身涉外邦。

失节辱亲羞怎洗，愿遭国法受皇刑。奏到悲悲魂欲散，哭软金阶不谢恩。

君王殿上天颜变，重重拍案降纶音。汝家世受孤恩泽，有事今朝不出身。

不遵圣旨滔天胆，罪应牵连汝父兄。怒责阶前梅榜眼，纵妹欺孤负国恩。

旨下世忠推出斩，黑旗一道下金阶。转出驾前双校尉，立擒榜眼下丹墀。

世忠被绑甘心受，梅家小姐失朱颜。情知天子无回念，何忍哥哥受帝刑。

忠奴薄命天注定，应作离乡背井魂。阵阵心酸抛玉泪，丹墀无奈谢皇恩。

乞恩赦却臣兄罪，臣甘奉诏出和番。君王方始回春色，降下纶音赦世忠。

旨召钦天双内监，选择和戎出塞期。回奏行期当十五，平定干戈两国和。

君王闻奏亲批准，小姐含悲再奏君。念臣未出闺门女，难舍双分母与兄。

乞赐臣兄相护送，伴臣半路再回朝。话次不胜心惨切，袖掩朱颜泪更倾。

君王见了生怜悯，纶音谁奏女佳人。路上孤凄难怪汝，准敕卿兄送汝行。

许到山东交界地，回朝复旨莫挨延。今朝不必回宫苑，赐汝归家见母亲。

再命驾前双大将，带领三千铁甲兵。护送出关归复命，稍有差池罪不轻。

小姐谢恩悲掩泪，将军榜眼叩天恩。朝廷事定金车退，修文学士出朝门。

八百朝官都散返，楼前小姐上宫车。

朱旗招展分宫伞，金锣阵阵动天街。朱轮推入衙门内，中堂上面歇宫车。

榜眼世忠先下马，揭帘扶出妹干金。恰值夫人身不在，却于西院伴姑谈。

喜观爱女同儿入，惊疑起位问娇儿。昨日入宫期未满，今朝何故即回衙？

小姐媚仙观见母，一阵伤心滚泪珠。忙举金莲移步进，扯母衣衫跪在尘。

哭叫一声吾老母，孩儿与母欲分离。奉诏和番奴不愿，情甘先死母亲前。

话未说完肠已断，失软娘怀渺渺魂。惊煞夫人林氏女，与同桓府老夫人。

一齐抱住娇娇女，我儿何事失三魂？榜眼世忠哀顿足，呼娘速救妹回魂。

两府夫人忙不住，提汤急急救娇儿。哀声哭叫吾娇女，速定精神为甚因？

媚仙小姐回春色，微开凤眼泪如倾。泣唤姑娘和母氏，凭空灾祸自天来。

孩儿身在皇宫苑，九重宣召上金銮。玉殿面君宣上谕，山关城失丧英雄。

朝中空有文和武，难觅能人领帅权。君王听信奸侯语，要女和番出凤城。

孩儿苦奏丹墀下，天子无情不念人。反把哥哥推出斩，道儿逆旨罪滔天。

孩儿恐丧胞兄命，无奈金銮受帝封。吉期十五期将近，别母离姑出帝京。

此去迢迢千万里，回头难见两尊人。可怜羞辱儿名节，作个重婚改嫁人。

话间羞急悲悲泪，一呕鲜红遍地淋。两府夫人魂魄散，抱住娇儿寸寸伤。

原来有此飞天祸，无道昏君太信谗。不念我儿身受聘，不念宫中侍读功。

顾惜钱粮听佞语，硬叫我女出和番。可怜割去怀中玉，怎舍娇儿离母怀？

抱女哀哀声不绝，小姐悲悲好痛伤。对娘哭道孩儿错，不合求名上玉阶。

致得奸侯生暗害，平地风波起此灾。无情圣旨如雷急，那许孩儿再进言。

失节丧名羞万载，笑煞皇都百万民。情甘自尽香罗帕，母氏多恩再世酬。

玉人话次肠千断，不绝鲜红信口倾。玉颜如菜无声息，堂前惊煞两夫人。

榜眼世忠慌手足，进前抱起妹同胞。口对撄桃忙接气，不见些些颜色回。

心慌高叫吾娇妹，汝若身亡罪更深。夫人见女无回色，放声大哭我娇儿。

顷刻掌珠归洛浦，我愿相随汝慢行。榜眼凄凄干滴泪，火速呼童召御医。

呼姑唤母停哀切，挟妹归闺与定神。夫人忍住千行泪，世忠抱妹进深闺。

青衣奶母都忙乱，整理牙床歇玉人。鸾衾绣被重重盖，床前围守好伤心。

人报御医传召至，榜眼停悲出接迎。递罢香茶延请入，绣帏看视女娇娥。

世忠扯妹尖尖手，御医诊脉细留心。看罢欠身呼榜眼，令妹离魂不用忧。

多因怒气攻心急，血不归原致涌潮。凭仗下官微末技，立救千金必定神。

世忠欠体称全仗，御医忙取一丹丸。起身递付相辞退，世忠送罢急归闺。

呼鬟速去提汤水，调化丹丸灌妹儿。正欲起身遮铞被，外头又报诏书临。

世忠无奈登堂接，延坐钦差两大臣。启言舍妹三魂散，有劳天使等些时。

天差见说双眉皱，堂前香案且安排。闺中再表夫人切，对视凄凄泪不收。

良久纱橱微辗转，夫人忙步挂金钩。摸儿玉肠皆珠汗，朱肌温软色初回。

伏枕不停呼爱女，牙床小姐定精神。秋波乍展悲悲泪，翻开锦被欲抬身。

桓府夫人忙阻住，精神初定莫离床。小姐泣言姑勿阻，如奴命薄惜身何？

能死姑前奴有幸，尚有何颜再作人？桓府夫人肠寸断，挽携玉手泪汪汪。

小姐含悲离象榻，林氏夫人对女哀。榜眼入闺来探听，见妹回魂颇放心。

说道天差堂上候，请妹喜堂接诏书。小姐闻言频拭泪，抬身遂即出金交。

夫人贮命青衣挽，又唤娇儿挟妹儿。侍儿扶拥干金女，离了香闺出画屏。

两两钦差南向立，梅家小姐上红毡。招展宫袍长下拜，听读皇书朗朗明。

钦赐官袍和玉带，黄金彩缎与金花。白玉琵琶方一面，两枝雉尾一枝旗。

龙章凤诏黄绫袱，内监宫娥俱百名。小姐谢恩悲掩泪，退入围屏又进闺。

世忠送出双天使，御赐奇珍——收。彩女黄门皆点入，暂住边厢待起行。

又命外班排轿马，罗衙迎接小夫人。锦春闻报魂飘荡，更衣辞母上启车。

回衙已及黄昏候，忙进闺中见众人。相逢执手肝肠断，泪眼相观不尽悲。

文中再表皇天子，驾退昭阳已上灯。双双宫主迎皇父，朝参礼罢赐平身。

笑问王儿得知否，女师不日出和番？师徒之义儿当尽，设宴宫中可饯行。

娘娘闻旨言称是，琼云姐妹失朱颜。一齐启问君王父，那位师尊出外番？

天子答儿梅氏女，十五行期不数天。龙生听实心中苦，双离交椅奏明君。

一向宫中随侍读，女师梅氏最勤劳。况闻已受桓家聘，何事和戎遣此人？

望王念女师生谊，另选娇妃出塞行。至尊闻奏微微笑，娇女难知外国因。

东辽不慕他才貌，何故点兵扰太平。朕岂不知曾受聘，事经无奈遣他行。

娇儿若念师生重，设饯宫中可表心。公主闻言难再奏，含愁只得谢重恩。

遣入预报修文院，蒋衙宣召蒋琴仙。又报东宫皇嫂晓，明日开筵饯玉人。

宫官领诺分头去，琼卿闻报失精神。说对储君皇太子，叹妾桓家事事乖。

老父出征遭贼捉，长兄镇守出山东。斌弟出差身不在，桂家表妹坠江心。

妾入皇宫难顾母，妹妹珠卿又领兵。媚仙今再和番去，北堂抛母冷清清。

老景凄凉悲独自，凭谁劝慰母尊前。话间难禁心凄切，太子颦眉劝玉人。

旨命抱来娇郡主，承欢慈母悦灯前。琼卿难解眉间锁，戏弄娇儿闷满怀。

步月宫中颁凤诏，吓煞多娇张绛枝。果然姐姐和番国，祖父爹爹罪似山。

小小冤仇成切齿，断送冰清玉洁人。怜我媚仙贤表姐，知书识礼岂凡流。

奉旨应知干不已，怨恨绵绵更若何？汝断丝罗奴亦断，此生难免白头吟。

忿恨祖亲真浅见，忍施恶计害亲人。心欢道害梅家女，怎晓翻成害女孙？

明日饯筵奴侍宴，自羞何面见金兰。彷徨想到心如醉，弹尽伤心粉泪珠。

蒋府衙中人接诏，琴仙小姐大惊惶。原来兵变山关失，龙郎败阵走何方？

怎无信息回朝奏，秦楚难知死与生。抛奴弱质闺门女，难涉关山访玉郎。

堪叹君王偏听佞，不选英雄报国仇。忍心遣我金兰妹，迢迢万里出和番。

不顾女郎名节重，不顾闺人死与生。君恩似纸真堪恨，想起教人好不平。

为妹为夫心绪乱，不由伤感泪沾衣。蒋爷劝慰娇娇女，探花执手唤同胞。

山关虽失敌虽勇，幸然妹丈已逃身。料知不敢回京国，必往他方暂住身。

有日回朝何必虑，劝吾妹妹且安心。琴仙小姐愁无语，退归内阁暗伤心。

一夜凄凉无合眼，天明梳洗进皇宫。

娘娘懿旨来梅府，宣召多娇梅媚仙。小姐绣帏犹未起，重重悲怨掩鸾衾。

忿恨红颜真薄命，意外飞灾天降临。桓郎奉旨何方去，迟滞他乡怎不回？

可怜误妾花无主，致坠谗奴恶计中。羞称紫阁名公女，枉把名声上御屏。

圣旨迫奴重改节，不知廉耻不知羞。此去和番知不免，作个番邦外国魂。

与君未了三生愿，此后应从梦里逢。欲在罗帏辱自尽，又防连累合家人。

庭前棠棣无多萼，忍害胞兄剑下亡。想后思前悲切切，一回呕血一回伤。

苦煞锦春罗小姐，对弹玉泪痛芳心。不离榻前防短计，多进参汤劝玉人。

桓府夫人梅老太，相随步步守天明。哀怜娇女无瑕玉，顷刻分开在眼前。

怨恨不明天子旨，全无怜念我娇儿。一旦承恩投外国，母女分开天一方。

凄切几番肠欲裂，夫人梅氏泪汪汪。叹问苍天无慧眼，平空夺去掌中珠。

未识桓门何罪过，不能消受女中英。可恨仲章不肖子，奉旨迢迢出帝京。

不记临行吾切嘱，一去西宁直到今。他乡风景多留恋，怎知内患祸如天。

可怜误了贤良女，无主娇花被雨侵。凭谁能救今朝难，令人悲恨几时休。

姑嫂对谈心惨切，媚仙小姐更伤心。忽闻外面人通报，娘娘凤诏召干金。

公主宫中开御宴，饯别师尊女尚宫。梅府夫人悲拭泪，床前诉与女娇儿。

小姐闻知长一叹，玉泪纷纷洒绣衾。堪嗟薄命人难挽，空劳公主念师生。

失节辱身奴负愧，何面宫中领玉筵。频频拭却腮边泪，勉强推开锦绣衾。

小姐锦春忙扶妹，代披衣服挂金钩。玉台宝镜初开展，侍女双双理鬓云。

妆毕登堂来接诏，预备宫车仪仗齐。两位夫人携玉手，泪言爱女保金躯。

行礼廷参宜仔细，血症初沾莫受劳。媚仙拭泪称承命，相辞移步上宫车。

乍分仪卫飞宫伞，来至宫前即下车。对对宫娥和彩女，双舞珠灯照玉人。

御筵设在文修院，陪宴词林久取齐。闻报尚宫承召入，都出阶前侯迎接。

宫妃引入梅家女，有恙娇躯玉步迟。迎面已观双姐妹，不由粉泪洒桃腮。

二娇双挽香罗袖，阵阵伤心掩泪痕。坐定金交呈雀舌，琴仙小姐启朱唇。

愚姐退班前日返，得闻贤妹入皇宫。怎知外变滔天祸，闻妹和番欲出京。

可怜冲断联群雁，要见芳容永没期。语间凄切鸾绡掩，梅家小姐泪珠倾。

半晌答声奴命薄，圣旨难辞强受恩。自羞枉作名门女，名节抛丢当等闲。

多劳姐姐为奴念，愧妹无颜再见人。心酸不住弹珠泪，绛枝小姐泪盈波。

挽携玉手悲开口，姐姐和番妹罪多。寸心隐恨难伸诉，料姐贤明久已知。

自恨无能难解救，今朝会姐自羞惭。媚仙泪答金兰妹，天定奴奴外国魂。

尊亲不念亲人谊，敢怨多情表妹身？念奴此去原无奈，欲望回朝只梦魂。

不能代妹全终始，何忍孤吟到白头？今朝预作氤氲使，愿将一物赠妆前。

轻将彩袖收珠泪，袖中取出玉连环。秋波细盼心凄切，绝断钗分正此时。

检书忍下狼心笔，羞我连环送别人。含悲递付金兰妹，此珍全当百年绳。

他时令表回京国，将此连环作证凭。待奴回舍同姑说，不怕无情弃旧缘。

语完难忍秋波泪，张家小姐

卷十七 伉俪情斌玉赠金枪 桓女师挂孝开兵 狠毒计钦王悬首级 罗武元私窥犯令

兄若肯存中表爱，多降家庭慰母亲。不劳代妹伸仇恨，莫与奸侯结恨深。

可怜姑母庭前寂，兄当急急赶回京。当思大义全忠孝，为妹亡身未见奇。

叹奴失信珠卿妹，姑娘台下欠承欢。他甲班师劳代诉，非妹轻忘嘱托言。

怜奴此去风沙地，回首家乡万里遥。苍天不助心高志，屈作和番奉诏人。

琵琶别奏真堪愧，无面逢兄倍汗颜。但奴别有心中事，难对贤兄细诉明。

有心他日回京国，郊外招魂感汝恩。语间羞忿悲悲泪，呕出淋淋血点红。

斌玉一观惊不小，扶住娇娥寸断肠。泣唤玉人神把定，怎沾此症挂人心？

风霜塞外非儿戏，有恙金躯怎受劳？金言见嘱生皆领，舍妹回军述汝言。

感卿孝我堂前母，斌玉无能报汝恩。良缘虚结知无奈，卿休哀怨损精神。

切休存此轻生念，两国刀兵靠汝平。惜卿玉貌花颜女，惜卿空具济时才。

到今断送胡沙地，斌玉无缘累玉人。可惜当年留画箭，可惜谋婚枉费心。

到底良缘成画饼，当把狼牙奉送还。话完痛切心如割，取出花翎前一枝。

递上娇娇梅小姐，玉人接看泪如丝。原来利箭仍然在，当日哥哥哄我身。

见兄还箭丝萝断，令人痛恨检书人。注此姻缘如纸薄，硬注红颜失节羞。

泪答贤兄何此语，还当见谅妹之心。婚姻虚实奴无恨，不愿和番败节名。

番国繁华无福享，芳魂依旧返家乡。不须还妹狼牙箭，愿送贤兄勿弃嫌。

念奴死后无他物，渺渺身尸渺渺魂。贤兄若记今朝语，存此狼牙当妹身。

说完难禁凄凄泪，娇弱无依肠失神。状元无限心酸切，搂住佳人泪似泉。

媚仙含泪推君手，重将利箭递桓兄。仲章凄切存袍袖，照出金枪奉玉人。

蒙卿有念夫妻谊，赠我狼牙怎敢忘？见箭从今如见妹，自当珍重岂离旁？

转赠金枪为纪念，望妹收存勿见辞。此珍本是仙家宝，随身大小俱堪存。

今朝愿赠芳卿妹，当兄常在汝妆前。小姐泪言冗扶国，建功立业靠神枪。

叹妹此行知不久，怎带金枪入九泉。有心念妹奴深晓，留此神枪自立功。

斌玉含悲呼妹妹，汝去和番我念休。回朝上个辞官表，奉母归山乐道真。

留此金枪何所用，报甚君恩建甚功？玉人闻语心凄切，含羞掩泪接神枪。

细观真是仙家物，夺目光辉一绣针。含悲藏入珠冠里，再启榴唇唤表兄。

回京不必辞官职，静听奴奴塞外因。自羞有负贤兄谊，曾竭微劳表寸心。

当年侍读张家妹，曾把花球赘表兄。是兄苦执痴迷见，险害如花似玉人。

祖父迫婚渠不就，至今犹抱白头吟。妹入皇宫因饯别，将兄聘物定佳人。

回衙曾诉姑娘晓，怎奈尊人不允从？到此遇兄真意外，料兄必不负奴言。

早谐琴瑟张家妹，妹在幽冥亦放心。语次不胜悲切切，状元斌玉大伤心。

双携彩袖呼贤妹，莫提此事割吾心。与卿未了三生愿，何忍重提张氏姻？

若说平侯张国丈，三年前已结仇人。况今又把芳卿害，记彼冤仇似海深。

任彼绛枝容盖世，任他才美与贞心。无缘不是桓门妇，定报深仇彼祖亲。

小姐媚仙心不悦，含羞掩泪再陈情。张侯恶毒张侯起，与同表妹有何干？

贤兄当念宗支重，莫教错过美佳人。解冤释劫从来语，休念裙钗薄命人。

只当与兄缘未结，任奴生死莫关心。尽此数言兄自爱，明日迢迢两地分。

隹人语次肝肠断，呕尽鲜红锦帕斑。状元搂住凄凄泪，见妹珠珠粉汗淋。

代提绣帕为收汗，媚仙羞愧泪痕斑。拂开官帕悲含泪，呼兄尊重莫痴迷。

念奴此际因无奈，生死关头始见兄。画屏岂少人窥视，这般行为羞煞人。

斌玉泪言何可愧，死别生离岂比常？小姐无言频拭泪，启唇召至众宫娥。

外面请来梅榜眼，世忠忙步见同胞。状元无奈方归坐，媚仙掩泪接哥哥。

挽兄玉手低低道，可设华筵宴表兄？榜眼答言吾已备，进携魁首出中庭。

斌玉难辞方起位，回顾娇娥泪更倾。媚仙退入深闺里，断肠切切倍伤心。

词谈魁首桓斌玉，步出中庭泪又添。唤道梅兄难下咽，枉设琼筵待弟身。

世忠叹道须当饮，银箭铜壶夜甚长。舍妹夜来多不寐，任兄再入诉衷情。

状元不语双眉锁，世忠相挽共登筵。琥珀杯中斟玉液，蜡烛双辉照绮筵。

饮至半酣停象箸，状元闷闷问情由。闻弟家君身失阵，舍妹提兵出凤城。

不知曾到番邦否，家尊信息是如何？可怜家母凄凉景，承欢应仗嫂夫人。

榜眼停杯长叹息，细把情由告妹夫。蓝关告急姑父陷，姑娘与妹哭凄凉。

英雄难得珠卿妹，愿领三军救父亲。论来将近南蛮国，必救姑父不用忧。

姑母承欢前有妹，到今舍妹又和番。虽嘱拙荆为奉养，但愁难称老人心。

斌玉叹声劳表嫂，愧弟无能报盛情。锦魁妹丈因何事？入京中计丧天牢？

可曾知是谁人害？天子龙廷怎举行？世忠说道愚鸾弟，因遭假诏召回京。

入宫冲撞君王驾，发审刑曹受火灾。传闻说是鱼常待，结合张侯用此谋。

可怜父子双双故，君王赐祭念前劳。状元听毕心凄切，惜妹珠卿枉受劳。

早识锦魁遭此厄，不当代妹作冰人。妹夫身死花无主，误我娇娇妹玉人。

凄凉无意干金盏，停杯告止欲抬身。世忠不便重相强，各离交椅撤华筵。

斌玉辞兄重进内，世忠挽袖细叮咛。玉漏已经交二鼓，兄休久恋妹妆前。

须当早出身安歇，让愚舍妹养精神。斌玉答声愚弟晓，无用愚兄太费心。

相辞即便移身入，月色中庭亮似银。轻将玉手敲朱户，内头小姐未曾眠。

已卸宫妆更便衣，和衣伏枕闷沉沉。许多彩女皆安睡，惟留两个小宫娥。

闻叩朱扉疑榜眼，开门见是状元郎。绣帏忙报千金女，媚仙小姐锁双蛾。

含愁勉强离牙榻，问兄何事又来临。魁首忙言贤表妹，且卧牙床礼莫拘。

媚仙无语颦双黛，自携交椅傍妆台。启问家兄何处去，夜尽兄何尚未眠？

斌玉叹声贤妹妹，令兄辛苦已安眠。愚兄非敢来相扰，实为凄凉合眼难。

无限衷情都未诉，因而又进扰妆前。小姐闻言容正色，识趣宫娥早避开。

灯前惟剩生和女，小姐低头脸倍红。仲章移近金交椅，挽住春尖唤玉人。

可怜明日双分散，两地相思苦煞人。教人怎忍寻安寐，恨难伴妹共登程。

寸心恋恋卿知否，未识芳卿是若何？媚仙细听浑无语，暗想兄言欠志诚。

拂衣默默羞低首，状元眼盼意悠悠。见卿卸服无妆束，小袖春衫楚楚腰。

妆台斜倚羞千种，锁断巫峰两道眉。令人乍见生怜爱，徘徊难禁泪盈波。

进前挽住尖尖手，问言妹妹太无情。不思更漏难留挽，顷刻东方报晓筹。

与卿缘尽惟今夜，安忍无言紧闭唇？愚兄心内纷纷乱，笑妹端庄性太痴。

叹兄前世何衍重，娇花到手又成空。未见芳容生慕念，及至逢卿断我肠。

不因父母双双在，我愿随卿出外番。可怜怎舍双分手，安得重逢妹玉颜？

劝卿莫执闺人态，可启朱唇叙叙谈。语次不胜双泪落，携住娇娥越断肠。

媚仙小姐闻君语，羞将彩袖掩春山。彷徨无限心凄切，粉泪潸潸湿绛巾。

含羞启动樱桃口，表兄请坐要端严。非奴苦执闺中礼，非奴不晓惜分离。

恨天错赋才和貌，恨天偏要祸红颜。玉殿已承皇上旨，羞辱贤兄忠孝门。

丝萝已断知无望，诉尽凄凉总枉然。此行惟有全名节，仰报姑娘爱惜恩。

表兄本是奇男子，当图耀祖与荣宗。有心不在随奴去，当图表妹再联姻。

凡事兄当思大义，为妹痴迷作甚因？生平不识相思苦，可惜贤兄进此言。

从来素性兄当谅，非干今日妹无情。此间岂可长留恋，更深夜尽失闺仪。

状元含泪重呼妹，汝此言词理太非。情至所钟皆我辈，教人怎不惜分离？

闺仪当在寻常用，至此难言执礼深。痛兄与妹分离惨，非比他人离别情。

别人隔散能重会，怜兄与汝求难逢。未识苍天怜我否，与卿重结再生缘。

早知今日双分散，悔未丹墀乞毕姻。连理早谐酬素愿，叶吉于飞百岁昌。

何至外番生此意，何至奸奴起此谋？无端奉诏忠王事，可怜散我百年缘。

此心寸寸为卿念，哂妹娇痴不识人。何当更议张家女，绛枝怎及我娇娥。

桓郎不比寻常子，本是多情第一人。玉人远去番蛮地，书生薄福叹无缘。

从今愿守幽窗寂，从今不愿挂朝袍。说次断肠心更切，诉对汝前泪更抛。

小姐媚仙都听毕，彷徨粉泪洒春山。轻提绣帕重重拭，暗恼桓郎语倍多。

斌玉见卿全不答，耳闻玉漏转三更。痴痴又进牵罗袖，问卿因甚恨愚兄。

此际别离谁不痛，纵多结恨亦丢开。未见芳卿心似铁，忍待愚兄冷似冰。

明朝纵别天涯路，一心犹在玉人旁。堪叹芳卿情义薄，忍把桓郎当等闲。

重问多娇何事怪，玉人含愧掩桃腮。迟迟启答兄当谅，何必多心语短长？

念奴本是闺中女，情深情浅实难知。势迫机危惟一死，有何留恋有何悲？

笑兄枉作须眉辈，言来句句俱痴情。铜壶催急莲花漏，请兄贵步出中庭。

状元听次无精彩，眼送佳人恼煞人。踌躇答妹何言语，错把愚兄当薄情。

寸心为妹皆崩裂，妹何反哂我痴情？玉漏已沉兄已晓，自当让妹早安身。

奈兄此际心先碎，难移寸步重千斤。伤心挽妹情留恋，媚仙小姐玉颜红。

芳心无限生悲惨，袖掩朱颜愧启陈。蒙兄念念何须诉，两心当照不言中。

念奴连日驰鞍马，不能久坐伴兄谈。望兄当鉴休相怪，好出中庭夜已央。

魁首踌躇犹未答，铜壶又报四更天。此际心慌神更乱，进前悲挽玉春纤。

连催银箭如何好，与妹分开顷刻间。无情恨煞南宫笔，注我姻缘薄似冰。

此时尚可陈衷曲，片刻离分天一方。惜妹金躯沾贵恙，惜妹风霜怎受劳。

愿卿当保千金体，莫执娇痴见不长。妹如有甚长和短，愚兄岂忍独偷生？

妆前器诉多凄惨，小姐悲悲暗断肠。听兄所语伤心绪，也觉难分留恋情。

娇羞掩泪开榴口，贤兄保重莫多言。有心念妹奴深晓，当续张家表妹姻。

生死不劳兄切嘱，闺中名节敢轻忘？请兄出外当安歇，久恋斯间恐失规。

话次遥闻银箭急，四起鸡声报漏沉。闺中切煞桓魁首，执手依依不舍分。

见卿低首羞含泪，细听言词倍有情。情知漏尽难长住，恐妹无眠更欠安。

含泪启言贤表妹，夜尽须当稍养神。兄岂不知沾贵恙，劳妹相陪心未安。

其奈寸心难舍别，此心安忍出中庭？小姐闻兄言至切，伤心无限惜离情。

频将玉指弹珠泪，羞对灯光锁翠娥。生女正当留恋次，窗前忽听有人行。

却是世忠梅榜眼，推入朱扇唤妹夫。晨光欲动兄当出，让妹安眠上绣床。

状元泪答吾知道，无奈妆前别玉人。深深长揖呼贤妹，愚兄今别出中庭。

可怜明日人多集，不能与妹再陈情。妹当谨记愚兄语，保重娇躯我放心。

语毕不能重再说，眼盼娇娥割寸心。小姐娇羞轻裣衽，无限凄凉粉泪倾。

芳心恋恋情难舍，袖掩春山暗断肠。世忠细盼无精彩，徘徊长叹唤桓兄。

分离注定难回挽，留恋更深也枉然。有心爱我千金妹，须当与妹养精神。

斌玉悲悲全不答，耳闻银箭五更天。情知欲动东方色，不胜渗切意如痴。

榜眼含愁重进挽，唤声妹丈速抬身。金炉漏尽炉烟散，再挨少刻欲临妆。

状元至此真无奈，再别娇娥更痛伤。榜眼相携同步出，回头三顾好凄凉。

绣闺切煞干金女，彩袖遮颜泪似珠。自恨苍天生命薄，可怜断送我红颜。

堪叹桓郎非智士，何当久住内闺帏。多情不在生留恋，羞奴安敢诉衷情？

夙世无缘空诉恨，朱颜绿鬓不长龄。弹尽泪珠心切切，宫娥催请上罗帏。

媚仙强拭秋波泪，无奈宽衣上绣床。伏枕悠悠难合眼，催妆鼓响吓魂消。

碧纱射进朦胧色，宫妃彩女起披衣。银烛珠灯光灿烂，百乐笙箫次第吹。

扶拥临鸾梅小姐，对镜凄凄泪不收。更换宫袍悬宝带，雉尾珠冠映玉颜。

堂前已设珍馐宴，金鼓三吹请贵人。外面亦开双绮席，状元榜眼懒传杯。

宴散纷纷人马乱，贵人起马欲登程。外堂请进桓魁首，榜眼相陪入内庭。

远望佳人更服色，星冠锦服起云霞。雉尾双招分日月，鸳鸯绣带引祥云。

宫裙六幅湘江色，垂珠佩玉响铿锵。看次令人心更惨，未上阶前泪已倾。

两旁都是宫妆女，花帽宫官雁翅分。护卫将军阶下立，双提画戟与金刀。

传报一声魁首入，梅家小姐起抬身。状元步进深深揖，悲呼表妹泪盈腮。

小姐媚仙深敛衽，珠珠粉泪洒宫袍。含悲启动榴花口，红轮已上欲行程。

从今回首家山远，从今难见故园人。请兄入内无他嘱，切休留恋此间存。

可怜家母姑娘寂，兄当早返慰亲人。苍天注定分离难，保重金躯慰二尊。

有心念及连环玉，莫负张家表妹身。缘尽语终无别嘱，再回故国是芳魂。

话完不住悲悲切，斌玉栖惶大惨伤。哭呼表妹兄知道，谨领妆前金玉言。

愿妹娇躯宜爰惜，母妗家慈不用忧。无缘夫婿卿休念，望妹平安始放心。

语次凄凄肠更断，媚仙痛切泪如珠。凄凉至此难回答，拭尽鲛绡帕不干。

驿庭不绝连珠炮，宫官请退状元郎。榜眼含悲辞妹丈，重嘱回京候母安。

仲章咽哽难回答，阶前仪仗已排班。无数绣旗飞闪闪，许多宫扇列重重。

宫官彩女纷纷乱，请出和番贵玉人。扶上金鞍飞盖伞，宫娥又递玉琵琶。

媚仙接过心凄切，粉泪如珠洒锦袍。笙箫齐奏三军功，护送钦差各上鞍。

鼓响锣鸣人喊呐，贵人起马闹纷纷。各官送出城门外，可怜痛煞状元郎。

玉人顷刻成千里，一缕红丝永断分。凄凉满目人声寂，秦娥已去凤台空。

伤心不尽腮边泪，随行人众劝殷勤。天色乍明时尚早，请爷上马返京都。

状元凄楚无言答，家丁牵过锦龙驹。无奈登鞍离馆驿，加鞭数下出青州。

知卿人马从东去，独我孤单西向行。路中赶站肠千断，几回魂梦见多娇。

停书复旨桓斌玉，再言女帅出三军。掌握貔貅施号令，要赶边庭救父亲。

欲知兵马途中事，聊借花名细表明。向日葵开明五色，雷杯炮响动三军。

紫袍金甲先锋将，刀枪耀日万斜蹄。中军护卫珠兰帅，锦甲征袍金凤盔。

撄桃乍启传军令，赶行正值剪春