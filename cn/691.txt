1
二
三朝野紀序
嗚呼繇今日而追溯昌啓與崇禎正如白頭宮女
談天寶遺事又如桃花源中人重話先秦不知其
在龍漢刼前有不令人長嘆而深思者哉況自庚
申迄甲中凡二十餘年間內有朋黨之禍外有邊
隅之憂加以奄尹播虐赤眉煽亂下者巳廿飲狂
藥上者亦漸醉宿酲相率爲愚爲罔而不知所底
卽有志義之士或殉忠於殿陛或戮力於疆塲但
能以身自靖告無罪於皇天后土而已不能挽滄
海之橫流廻狂瀾於旣倒也嗚呼以近皇之優柔
蒙蔽而猶幸承庥襲安以烈皇之英明剛毅而竟
至國亡身殉豈遘會不同耶抑蘊毒在先而潰敗
在後耶又或治亂有時氣數巳定不可測識耶遜
之昔爲黃口幼孤今作蒼顔老叟痛念先忠毅盡
節於哲皇蒙旌於烈皇國恩家教耿耿在懷顧以
才地卑微志識黯淺未能闡揚先業纂述舊聞沉
三朝以來絲綸之簿左右史起居注之籍俱化爲
煨燼而貞元朝士桑澥遺民又皆沉淪竄伏無可
質証於是國故亂於朱紫俗語流爲丹靑緣飾愛
憎增易聞見者有之矣黨庇奸逆抹殺忠義者有
之矣韓退之論史官巧造語言聲空構立何所承
受取信至怵以人禍天刑日若無鬼神豈可不自
心慙愧若有鬼神將不福人至哉斯言誠爲著論
述事者之良規而曲學誣世者之炯戒矣予故不
敢僭爲全書但就邸報抄傳與耳目覩記及諸家
文集所載摘其切要據事直書間或旁託稗官雜
綴小品要於毋偏毋狗勿偽勿訛若夫傳疑未確
者甯闕而不錄庶幾竊附識小之義存一代之軼
事乎或日孔子作春秋定哀之間多微詞今立乎
此日以紀啟禎猶未遠於定哀也而詞多指切事
無隱諱亦不悖孔子之教否日此固野紀耳吾但
條繫事件隨日雜書語無粉飾文無編次但以爲
巷調村謡置之則固無褒刺之嫌與謗書僞史之
譏也倘讀之而有興故國故君之思懷銅駝荆棘
之感者吾且欲憑吊於斷簡殘篇之中相與悲歌
當泣也已矣歲在重光大淵獻之南吕月十有八
三朝野紀卷之一
江上遺民李遜之輯
泰昌朝
光宗貞皇帝爲神廟長子母孝靖王太后萬歴十
年壬午八月十有一日生二十九年十月立為皇
太子孝靖故宫人也神廟一日索水盥手孝靖奉
匜以進遂御幸焉賞頭靣一副旣而諱之孝靖有
娠神廟偶侍慈聖太后宴言及其事神廟諱日無
之故事聖躬有所私幸必有賜賚隨侍文書房內
閣卽註明某年月日并記所賞以爲騐至是慈聖
命取內起居注相示神廟面頸發赤慈聖。奸言相
慰謂我年老矣尚未弄孫若生男宗社之福也母
以子貴甯分差等耶時鄭貴妃有盛寵每與神廟
戲輒呼老嬷嬷暗行訊刺神廟嘿然不自得故誕
生後一應恩禮俱從其薄僅進封孝靖爲恭妃越
三年福王生遂進封鄭爲皇貴妃給事中姜應麟
疏言恭妃誕育元子反令居下非所以重儲貳乞
降旨首册恭妃次册貴妃又卽降明詔册立元子
矣
爲東宫奉旨以應麟疑君賣直降邊方雜職科道
楊廷相等救之俱不聽嗣後廷臣請建儲者俱得
罪降削有差緣鄭貴妃恃寵乞憐欲立福王為太
子也北上門之西有大高元殿供眞武香大頗著
靈異神廟偕貴妃詣殿行香要設盟誓因御書一
紙封玉盒中以為信後迫於廷臣而慈聖又堅主
立長神廟始割愛定立云然直遲至二十二年始
以皇長子出閣講學二十九年册立次年成婚册
妃郭氏後追謚爲孝元皇后時光廟年已二十一
光廟初出閣講學一切典禮俱從減殺故事講以
巳刻寒暑則傳免至是定以寅刻寒暑亦不傅免
二十八年十一月大風寒甚時尚未賜諭戴煖耳
光廟方出諸講官入郭正域卽宣言日天寒如此
皇長子係宗廟神人之主玉體固當萬分珍重卽
講官忝列禁近若中寒得疾豈成體統宜速取火
禦寒內閣俱圍爐宻室聞言始火出乃克竣講
神廟聞之亦不罪也
初出閣時年僅十三聰穎不凡間有聞答旁通大
旨一日講官焦竑叩以維皇上帝降畏下民若有
恒性大義應聲日只是天命之謂性而已董其昌
問擇可勞而勞之答日所謂不輕用民力也每講
則閣臣一人入直看講御案前有雙銅隺故事叩
頭畢從銅隺下轉而東西靣立一閣臣誤出其上
卽語內侍移銅隺可近些雖不明言意已默寓眾
皆嘆服光廟在東宮危疑特甚有前後妖書事皆
宵小輩窺伺内意以爲神廟有易儲之舉以此搆
釁造間且肆毒朝紳各剪所忌而門戶之名立矣
其事俱詳神廟
至四十一年福王之國河南而事
始定四十三年又起挺擊一事時東宮侍衛蕭條
有男子張差持赤挺突入東宮殿簷下打傷守門
人壋輩共執之奏聞始下法司提問御史劉廷元
疏言其跡涉風魔貌是點猾司官胡士相等及一
二言官遂有瘋癲之說提牢王之寀詳加詰問乃
有馬三道誘至龎劉二中官處與以棗木棍令至
東宫逢人卽打語多涉貴妃之寀踈聞科臣何士
晉力言當窮其事外議洶洶神廟不得巳召上慰
諭因率上及皇長孫諸王孫詣慈寕殿聖母几筵
前行告慰禮召見蕐臣面論曰太子國家根本朕
豈不愛諸皇孫且振振衆多何外廷疑有位意
時御史劉光復從班後抗聲稱皇上東宫慈孝語
不甚明神宗怒責其恣肆命拿送法司復諄諄理
前論命决張差龎保劉成等上從旁請無株連以
傷天和又諭羣臣每聽流言為不忠之臣使本宮
爲不孝之子神宗悅命閣臣速擬諭以進尋誅張
差於市斃龎劉二璫於內廷方事初起中外驚駭
至疯癲之說倡議者謂其意有所爲而王之寀直
發逆狀刑部尚書張問達深以爲然形跡愈露然
六
必窮究其由來所傷實多神宗念大臣中無足與
計不得已自行召諭其不下二璫於理亦有深意
又頼上仁孝曲爲周旋法正而宮闈安所全甚大
使是時福藩尙在邸中則事更雞處而維時主瘋
癲者遂以察典罷王之寀官且坐以削籍奪誥何
士晉亦外遷則不平甚矣
夏光彜日挺擊之事之寀所訊張差其言甚悉
刑部各司官會鞠時亦多相合於是泉朝喧然
以爲國戚有專諸之意貴圯亦危懼訴於上上
命自白之太子貴妃見太子辯甚力貴妃拜太
子亦拜且拜且泣上亦掩涕爲斃二璫以解然
東宫雖侍衛蕭條何至使外人闌入諸臣危言
使東宮免意外之虞國戚懷惕若之慮斷斷不
可少顧事連宫禁勢難結案若必誅外戚廢親
籓度能得之神宗乎從古有明行之法有必不
可明行之法則田叔燒梁獄詞亦調停不得己
之術何者東宮固無恙尚可以全骨肉也乃必
以此爲執法者罪案是何心歟
萬歷四十八年庚申七月神宗寢疾不食且半月
皇太子未得見閣中止方從哲一人科道各官叩
闕請對御史左光斗謂從哲宜率百官問安從哲
日上諱疾卽問左右不敢傳給事中楊漣日昔七
潞公問宋神宗疾內侍不肯言潞公日天子起居
汝曹不令宰相知將無他志下中書省行法公誠
日三問不必見亦不必上知第令宮中知廷臣在
門且公當直宿閣中從哲日無故事漣日潞公不
訶史志聰乎此何時尙問故事從哲不答明日壬
辰九卿臺省入思善門候問甲午召見閣部大臣
尋卽出皇太子尙踟蹰宮門外漣光斗語東宮伴
讀王安日上病亟不召太子非上意今日巳暮明
晨當力請入侍嘗藥視腊向夜無輕出丙申神皇
崩次日丁酉以大行賔天告於奉先殿頒遺詔
罷天下礦稅諭云先年礦稅爲三殿二宮未建權
宜採用今盡行停止各處管税內官張燁馬堂胡
賔潘相邱秉雲等俱撤囘其加派錢糧以本年七
月前已徵者起解餘悉蠲免
是時稅監遍天下小民塗炭已極廷臣請撒者
月無虛牘槩行畱中辛丑冬神宗抱病甚篤追
悔礦稅事夜半御筆親書片紙傳免內閣沈一
貫旣承旨未卽發忽有內閹二十餘輩跟瞻來
追一貫猶豫未定闞輙自相撲流血被面一貫
懼隨以封進自是海內重受茶毒又二十年至



是首詔傳免民間歡若更生云
令旨又念遼東缺餉將士勞苦可憫遵炤遺旨特
發內帑銀一百萬兩解赴經畧熊廷弼编賞軍士
務沾實惠又旨發內帑銀一百萬兩解赴九邊撫
按官酌量搞賞并諭二項其給脚銀五千兩沿途
支費不得騷摄驛遞其銀毋入太倉差官卽發給
事范濟世要從哲於會極門言大行在頌以令旨
行非便宜封還留中御史張潑日留中二字天下
方蹙額且稱奉遺命正繼述大孝也何不可之有
早二二
從哲繳送司禮司禮日上閱章奏恒至半夜某等
何敢留遂發之
諭禮部道遺旨皇貴妃鄭氏進封爲皇后尙書孫
如游執奏曰本朝並無此例其以配而后者乃敵
體之尊其以妃而后者則從子之義先帝念皇貴
妃不在無名之位號殿下體先帝之心亦不在非
據之尊崇輔臣從哲亦執奏如如游言時鄭踞乾
淸宫托保視為名知李選侍有專寵因與請封后
結歡選侍亦請封鄭太后相引重上心知不可未
能顯絕賴閣部持之而止貴妃始移居慈甯宮凡
朝謁尊禮仍一如神廟於慈聖故事
光廟此舉以消讒問以釋疑城誠爲厚事然非
制也
祖制宮中服飾器皿惟后用黃餘皆用紅鄭貴
妃有寵神廟欲賜黃慈聖不許請之再三乃日
皇帝講分上安得不聽傳懿旨東西兩宮皆賜
黃神廟遂止不敢用後孝端崩一切宮中事俱
付西宮范德妃權署家範嚴正如此況王昇踈
所述貴妃待孝靖者種種無禮乎是時穆廟劉
昭妃尚在熹廟登極移貴妃於仁壽宮而迎劉
太妃於慈甯宮傳諭立后俱用劉太妃令行之
禮也
上命吏部右侍郞史繼偕南京禮部侍郞沈淮俱
陞禮部尙書入閣辦事二臣原係神廟親點批紅
未下至是因輔臣方從哲催請始下又點何宗彦
朱國祚劉一燦韓嬇各陞禮部尚書兼東閣大學
士又召舊輔葉向高於田間時從哲獨相多年不
協人望廷臣言之再四從哲亦具揭申請同時俞
旨點用七員前此所未有也惟韓在京卽日到任
餘皆差官钦召來京
諭禮部封皇弟瑞王於漢中府惠王於平陽府桂
王於東昌府尋攺惠王於荆州桂王於衡州差官
督造府第瑞王於天啓七年二月十一日惠王於
三月廿二日桂王於四月十七日相繼出京就國
時逆閱用事希圖神器故急遣藩封以弱根本也
諭內閣朕今早御門見各官隨從多執洒金大扇
及駕囘至省愆居聞散班官於會枢門高聲喝道
朝儀嚴肅豈容襄慢可傳示大小九卿科道等官
以後凡遇臨朝俱要十分謹愼仍前肆行違禁者
科儀官指名叅來重處先是戸部主事鹿善繼請
十一
發金花銀濟邊奉神宗旨降處吏部爲之請方准
復原官矣科臣周朝瑞疏言慎初三要一信任仁
賢二推廣恩澤三斥遠嬖佞又請停止金花銀雨
奉旨此頂銀雨原係祖制進內備犒賞諸費朝瑞
擅請停止爲大不敬木當廷杖念卽位之初姑從
輕降一級調用閣疏言善繼方蒙恩復職借金花
者蒙及寬政議金花者獨蒙嚴遣非一視之仁乞
免其降謫科道各官亦具疏救俱不聽
吏部尚書周嘉謨踈開爲國本建言得罪王德完
等三十三人又開礦稅及他事註誤諸臣請旨錄
用時科臣周朝瑞有疏云盡人而起之猶恐偶遺
卽日而起之猶爲濡遲就使疲癃羸均宜沛之
寵異以俟其自陳又或旦暮古今并常議其贈卹
以報諸身後豈可令引領賜環隱身綿上賫志長
卷一
三朝野紀
沙也哉於是廢閒皆起一寺卿貳至十餘人各寺
皆滿不可勝紀矣
起陞鄒元標為大理寺卿王德完爲太僕寺少卿
鄒公以萬歷丁丑登第值張居正不奔父喪上
疏爭者俱予廷杖公入朝視趙用賢吳中行艾
穆沈思孝四公杖畢歸寓草疏次日詣會極門
投進值日內闍詰之公日吾告假本耳踈入亦
予杖一百遣戌貴州居正沒起居諫垣又以直
言謫再起再謫至是以刑部郎家居三十餘年
矣世以其出處卜消長命下士論快之王公則
請篤厚中宮被杖者一時並起鄒公巳年高德
劭涵養粹然有追論江陵者公獨曰江陵之過
在身家功在天下絶不以一已嫌怨叅也或謂
其前半峭直後半寛和至訾之爲兩截人又有
訾之爲僞學者善乎倪文正之言曰自元標以
僞學見驅逆璫遂以眞儒自命學宫一席儼然
揖宣聖爲平文豈不可慨也哉王公再起以疏
爲封疆諸臣請寛為魏忠節所泰而周忠殺保
卷一
三朝野紀
之一時同志幾成水火云
禮部孫如游踈請册立東宫言皇上毓德靑宮元
子朝夕與居顧復之愛實以父而兼母訓廸之嚴
又以父而兼師今日有萬幾即欲與元子煦育提
撕勢或不能然則册立遺詔先帝非直爲皇長子
慮亦兼爲陛下慮也禮科楊漣亦疏言之且歴考
册立故事云今皇長子年已十六矣以皇上御極
未旬餘較列聖册立之年爲尚早以皇長子歴年
如斯而講謂未就冠婚未舉較列聖靑宮之日為
已遲奉旨皇子年尚幼質清弱於禪服後擇吉行
閣臣部臣復請之言前四十三年先皇召羣臣於
慈甯宮元孫在側已見丰釆岐嶷偉然有成人度
何至今日猶云清弱服制在民間爲二十七日在
朝廷為二十七日今擇九月之吉去釋服己牛月
餘正與前旨今諭合乞卽賜允行始奉俞旨
上大行皇帝尊謚日範天合道哲肅软簡光文章
武安仁至孝顯皇帝廟號神宗先是閣議顯宗恭
皇帝給事中魏應嘉駁之日昔東晋恭帝南宋恭
三朝野紀
卷一
宗二號當時光景巳不堪言迫維先帝聖謨不可
殫述持美而劾之光昭萬世猶恐不至乃草草
舉事令盛美不彰何心哉出公論韙之故得攺
擬今謚云
上不豫上體素弱雖正位東宫供未淡薄登極後
日親萬幾精神勞瘁鄭貴妃復飾美女以進一日
退朝陞座內宴以女樂承應是夜連幸數人聖容
頓滅十一日壽節傳免內醫崔文昇下通利之藥
上一夜數十起支離床褥間鄭貴妃日夕視疾趨
旨邀封太后再諭內閣下禮部具儀禮部孫如游
力言查本朝無例而止
給事中楊漣疏言臣等於十六日隨大臣官門問
安奉有頭目眩暈身體軟弱不能動履之旨各用
驚駭至詢問所以大不安之故外廷所傳進邵不
節流言絕不相干全是用藥差誤所致臣等恨不
食用藥者之肉傅聞為內官崔文昇然則外傳爲
興居失節侍御蠱惑必文昇藉口以蓋其誤藥之
奸文昇之黨肆出煽搖以掩外廷政摘之口既益
聖躬之疾又損聖明之名文昇之內其足食乎乞
發司禮監究問處分傳示中外并乞皇上沉心静
攝隨意隨時召皇長子同眾皇子承顏導喜於前
以發天徃之眞和又言臣署事禮科見都督鄭養
性掲收囘封后成命一事此一事也祖宗典制難
干如所稱封者尊之以嫡母乎則於大行皇后有
碍尊之以生母乎則於本生皇太后有碍故養性
之請收成命正所以善安其始在貴妃今後養老
別宮省心囘念更所以善安其分善保全先帝之
明德於有終與殊恩於無已也二十一日疏上二
十三日傳召閣臣方從哲劉一燝韓英國公張
惟賢部院周嘉謨李汝華孫如游黃嘉善黄克纘
張問達吏科范濟世河南道顧慥并兵科楊漣共
十三人入乾清宮皇長子侍立上日朕在東宮感
寒症未痊值皇考妣相繼大喪典禮殷煩悲傷勞
苦不進藥已兩旬了卿等大臣勿聽小臣言又諭
册立事從哲對曰册儲已卜吉宜移近早竣吉典
以慰聖懷上因指皇長子言他伏侍人都有了事
都妥了又諭册立貴妃禮部孫如游對日俟二后
封謚東宮册立諸大典旣竣當次第行上領之諸
臣叩首出
楊忠烈自述畧日二十日聞帝疾甚漣私念鄭
雖出宫李在左右前封后之論尚在萬一彌留
之際串作遺詔奈何且署禮科事者何人因在
科草疏已思不在成名要在事濟故削去諸惡
論以進御之言并歸之傳聞流播使上悅而賜
覧或得停封卽事濟矣疏旣上亦分崔方用事
李庇之上復病不覧文書方為崔秘契一發票
豈有全理只待旨下詔獄耳二十二日忽傳宣
兵科仍傳錦衣及閣部吏科河南道既入朝孫
宗伯語日大洪何爲上昨日本不知今宣校尉
圭
理
乎恐上怒漣曰崔奸實誤上何忍不言旣至左
掖門周太宰日我前日正言鄒內官傳鄭進宮
人上未御并未說誤醫漣日此中外共傳何以
不知且漣前署禮科如封太后事諭尚在內閣
萬一內閣從臾貽他日之禍奈何今日召對死
卷十
十朝野
卽死不敢不爭巳內閣方偕新相劉韓二公至
周太宰孫宗伯向方言今日特召楊兵科恐爲
昨日本事望爲開解方日宫中事原不好言今
聖體違和恐怒不測須楊公認一錯周孫傳語
漣漣日上明明爲奸醫誤壞許世子不嘗藥尙
謂弑君今明知而不言相公尚謂我錯且鄭貴
妃子非天子何以要封后後諭何以尚在閣中
此等事如此含糊我不要做亂臣賊子不錯周
太宰日方老先生是好意漣曰豈不知是好意
為我惜死耳傷寒五日不汗則死死何可怕只
錯字說不得旣進乾淸帝意甚悦目漣者再指
今上語他的事妥了伏侍人都有了封太后事
已停了是時臺省各候宮門恐詔杖願公本救
見漣出乃共喜今小人并言係內相呌進四十
歲皇帝從空呌一官進豈先帝亦今上冲年乎
沒先帝召對美事而蒙之惡名不知此曹子是
何心腸
二十九日再召從哲等十三人於乾淸宫諸臣問
十二朝斝緒一卷一
安畢上顧皇長子諭羣臣日卿等輔他爲堯舜國
家事當盡心分憂語未旣李選侍拉皇長子入嘈
嘈語復趨之出皇長子含憤向上日要封皇后上
色變禮部孫如游因奏封選侍爲貴妃臣等不敢
不遵命又語及壽宮諸臣以皇考山陵對上云是
朕壽宮諸臣云聖壽無疆何遽及此上仍諭要緊
者再又問有鴻臚官進藥者何在從哲對有李可
灼自云仙丹未敢輕信上命中使宣可灼進診視
畢言病源及治法上喜命進藥諸臣出可灼與御



LL
醫各官商確未央須臾乳娘至趨和藥諸臣復入
可灼用乳調藥以進上飲湯輒喘進藥乃受上喜
稱忠臣者再諸臣出宮門外候少頃傳聖躬用藥
後煖潤舒暢思進飲饍諸臣歡躍而退可灼與御
醫各官留日晚可灼出閣臣邀詢之可灼言上恐
藥力歇欲再進一丸諸醫言不宜驟傳趨益急遂
再進訖閣臣復問服藥後何狀云聖躬傳安如前
諸臣退次日五鼓內傳宣召甚亟諸臣趨進而上
以卯刻上賔矣時九月乙亥朔也蓋可灼時從諸
三古
御醫徃來思善門中使遍聞以達於上其傳奏姓
名不得而聞是日以問安賜諸臣銀幣燒割可灼
亦與焉賔天後猶奉皇長子令旨賜可灼銀五十
兩綵縀二表裡則首輔從哲所擬旨也
十月上尊號曰崇天契道英睿恭純憲文景武淵
仁懿孝貞皇帝廟號光宗葬慶陵
董文敏日貞皇臨御四十日感孚天下之人心
有在善政之外當青宮毓德有夔夔無慄慄內
廷菀枯之形若弗知外廷羽翼之激若弗聞福
王就國抱持慟哭張差發難陛前曉諭神宗以
貴妃屬帝卽跪而對日兒子豈敢得罪於天地
遵奉遺命盈廷之爭竟不忍奪卽虞舜大孝何
以加兹使帝之出震未及而幹蠱莫施天下事
有不可知者矣
三朝野紀卷之二
江上遺民李遜之輯
天啓朝
熹宗近皇帝爲光廟長子母孝和王太后萬歷三
十三年乙巳十一月十四日生於東宮光宗登極
一月而崩上猶爲皇長子時年一十六歲羣臣擁
之卽大位册立張氏為皇后崇禎年上尊號曰懿
安皇后后父張國紀封太康伯光宗病亟內旨趨
召羣臣至宫門而龍馭已上賔時庚申九月初一
日也科臣楊漣謂冢臣周嘉謨等曰宗社事大嗣
皇年幼無嫡母生母此時宜急請見一見郎呼萬
歲以定危疑隨擁之出宮移住慈慶為妥眾以爲
然乃語閣臣方從哲連先諸臣排闥入閹監持挺
亂下漣厲聲云皇帝召我等今宴駕嗣皇幼汝等
阻門不放入臨意欲何爲閣者却諸臣乃入哭臨
畢請見嗣皇嗣皇爲選侍阻於煖閣不得出靑宮
舊侍王安給選侍強抱持以出諸臣卽叩首呼萬
歲共請詣文華殿王安擁之行閣臣劉一燝掖左
勳臣張惟賢掖右內侍李進忠傳選侍命召囘且
喝諸臣日汝輩掖之何往小爺害怕運來牽嗣皇
衣漣叱之日我等皆臣子有何怕共擁嗣皇登輿
至文華殿西向坐葬臣禮見畢請卽日登極嗣皇
不允復擁入慈慶宮一燝奏日今乾淸宮未净殿
下請暫居此嘉謨日今日殿下之身是社稷神人
托重之身不可輕易卽詣乾淸宫哭臨須臣等到
乃發嗣皇首肯諸臣退有議卽日登極者以諸大
典禮未行於義未協令禮部具儀擇日行
吏部等衙門周嘉謨等公疏請安梓宮於仁壽殿
移選侍於後殿御史左光斗疏言內廷之有乾淸
猶外廷之有皇極惟皇帝御天得居之惟皇后配
天得其居之今選侍旣非嫡母又非生母儼然居
正宮殿下乃居慈慶不得守几筵行大禮典制乖
舛名分倒置卽先皇貴妃之請亦在彌留之際其
意可知且行於先皇則伉儷之名猶可行於殿下
則尊卑之稱亦斷斷不可倘不早决將借撫養之
名行專制之實武氏之禍立見於今有不忍言者
踈入選侍用李進忠謀邀嗣皇語以母子同宫王
安忿然因宣言於外楊漣遇進忠於宮門問以移
宮何日進忠搖手曰莫說李娘娘大惱今母子一
宫正欲究左御史武氏之說云何漣詫日誤矣幸
遇我諺云吃飯莫忤火頭皇長子今非昨比選侍
好好移宮異日封號故在且嗣皇年長矣卽無奈
選侍若屬能無懼乎進忠默然去至初五選侍尙
未有移宮意楊漣語方從哲日明日上登極矣尚
可緩乎從哲曰便待初九十二也罷漣曰天子無
返東宮之理今日不移亦未有移之日此不可頃
刻緩者內侍皆日獨不念先皇舊寵乎何遽追也
漣叱日國家事豈容姑息且汝輩食何家飯敢云
如是聲徹大內立候上批得旨卽日移宮王安等
從中恐喝選侍遂不及待侍從手抱八宮主徒步
以行凡簪珥衾祠之屬俱爲羣闍掠奪跟蹌移至
噦鸞宮選侍泣下內侍李進忠劉朝田詔等乘機
竊益內帑王安發其事命立行追究
御史王安舜疏言先帝病雖經旬未應迅速突聞
賔天之事衆論紛紛咸謂不知誰薦李可灼進紅
鉛一丸服之不豫忽接邸報奉令旨實可灼銀五
十兩綵縀二表裡果酬其葯價乎抑酬其經騐良
方能起死囘生乎不過借此一舉以塞外廷議論
也蓋輕用葯之罪固大而輕薦庸醫之罪亦不小
不知其謬猶可言也知其爲謬而故薦之故賞之
不可言也奉令旨李可灼進葯不効殊失敬愼但
亦臣愛君之意姑從輕罰俸一年
文文肅曰三案是非平心乃見挺擊事干宮闈
豈可推究掩過亦自不錯紅丸一案多在一賞
譬如富家翁疾延醫時翁面許謝而遽沒其子
如父命酬之人有不笑其愚且疑其逆哉至移
宮自是間不容髮之事寕可移而臣子受抗言
之罪無使隱忍不移開僭處之禍觀日後客氏
光景則此日之急移有功無罪矣
御史賈繼春上書政府謂先帝寶天肉尚未寒宜
調護挽囘使選侍得終天年皇女無虞意外左光
斗疏言選侍移官其理明白易見移宮之後存以
五
大體捐以小過特恩在聖衷調護在宰相給事中
周朝瑞疏駁繼春喜樹旌旗妄生題目繼春疏辯
謂保全選侍亦人情至理非詫眼旌旗驚心題目
朝瑞日安選侍者猶謂之是則安宗社者顧謂之
非乎繼春日立刻驅逐羣打搶革其巳進儀注
之貴妃困其無端羅織之考父伶仃之皇八妹入
井誰憐孀寡之未亡人雉經莫訴云云奉旨雉經
入井等語有何憑據着令囘話繼春以風聞對有
旨著削籍爲民自此遂成葛藤云
三朝野紀一卷二
楊漣踈叙移宮始末云臣當日卽語諸大臣移宮
自移宮隆禮自隆禮必兩者相濟而後二祖列宗
之大寶始安先帝在天之靈始安卽本日緝獲罪
璫只宜殲厥渠魁無滋蔓引大抵宸居未定先帝
之社稷付託爲重平日之寵愛爲輕及宸居既安
旣盡臣子防危之忠卽當體皇上如天之度今言
猶在耳臣之所以議移宫者始終如此乃後來忽
有蜚語傳選侍徒跣跟蹌欲自裁處皇妹失所至
於投井者或傳治罪璫過甚者或稱內外交過者
使風聞嘆息之言作此日不白之案九廟神靈鑒
此熱血乞皇上於皇弟皇妹特勤召見慰安曲及
選侍酌加恩數仰體先帝遺言云云疏入次日特
諭曉示廷臣日朕幼冲登極開誠布公不意外廷
乃有謗語輕聽盗犯訛傳釀成他日實錄誠有如
楊漣所奏者朕不得不再申論以釋擎疑九月初
一日皇考賓天諸臣入臨畢請朝見朕李選侍阻
朕於煖閣司禮官固請選侍許而復悔又使李進
忠請囘者至再至三朕至乾清宮丹陛上大臣扈
從前導選侍又使李進忠牽朕衣卿等親見當日
景象安乎危乎當避宮乎不當避宮乎是日朕自
慈慶至乾淸躬視皇考入殮選侍又阻朕於煖閣
司禮官王體乾固請得出初二日至乾清宮朝
見選侍畢躬送梓宫於仁智殿選侍差人傳朕必
欲朝見方囘各官皆所親見明是威挾朕躬垂簾
聽政之意朕蒙皇考命依選侍朕不住彼宮飲食
衣服皆皇考所賜每日僅往彼一見困之懷恨凌
虐不堪若避宮不早彼爪牙成列盈虛在手朕今
不知如何矣彼旣毆崩聖母每使宮眷王壽花等
時來探聽不許朕與聖母舊人通一語朕苦表外
廷不能盡知今停封以慰聖母之震奉養以遵皇
考之意該部亦可仰體朕心矣臣工私於李黨不
顧大義諭卿等知之
此卽要典中移宮一案當時楊左何嘗不請加
恩選侍而毆崩聖母威挾朕躬等句皆諭中之
語乃復盡舉爲楊左等罪案逆賢輩不足責前
後詔論矛盾不知熹廟亦有知否
命議改元以今年八月初一日起至十二月終稱
泰昌元年明年正月始稱天啓
左忠毅日天下事情與理而已泰昌雖一月亦
君也一月中而萬歷四十八年之美厚其終天
啓億萬年之祥開其始是古踰年不改元之非
尤甚於不踰年攺元之非今已成先帝之不攺
元之是又不貽今上踰年不攺元之非所謂禮
隨義起者也
陜西撫臣報黃河清八月十五日臨鞏蘭州之間
巳時見河流上泛白至申時徹底澄淸上下數十
里一望無際至十七日未時仍舊濁流其淸三日
河淸世稱瑞應然歴考前代無一善者漢桓帝
延嘉八年河清明年帝宴駕靈帝建寧四年河
淸未幾黃巾賊起隋埸帝大業三年武陽郡河
清數里十二年龍門河水清後二年唐興而隋
亡唐高祖武德九年河清蒲州是年太子建成
欲殺秦王後秦王殺建成元吉太宗貞觀十四
年陝西秦州河清高昌王反十六年懷州河淸
突厥入寇二十三年靈州河清帝崩元宗開元
二十五年淄州河清是年廢太子瑛肅宗寶應
元年陕州河淸河東絳州等處將士作亂宋徽
宗大定二年乾寧河清是時蔡京專政或曰河
者臣道宜濁而反清下不恭之罰也此皆見於
前代彰彰者至我明正德間黄河清逆瑾亂政
宮車遊幸無度致有寕藩之變是時魏忠賢肆
惡殺戮忠良幾移國祚故亦先有河清之兆云
科臣魏應嘉張修德馮三元各疏彈經畧熊廷弼
廷弼屢辯不已具疏請勘卽命三臣勘之楊漣踈
言使風聞言事之人卽作原事勘問之人實爲非
體乃攺命兵科朱童蒙往已童蒙上廷弼功罪奉
旨廷弼力保危城功不可冺聽其囘籍仍許及時
起用改用袁應泰代廷弼經畧任
高汝栻日廷弼任事纔十餘日遼陽之頹城如
新喪膽之人心復定至奉集瀋陽二空城儼然
重鎭伊誰力也童蒙入遼官民士庻遮道而代
之鳴謂數萬生霛皆廷弼一城所留其功不小



第其性甚急刻期鳩工鄉紳青衿役皆不免又
絪打各弁斥逐遊客是以流言載道形容過實
若勝心所激屢疏肆辯幾成罵譽實乖大臣之
體功在存遼罪在任性噫兩言蔽之矣
初廷弼在遼凡自邊外來奔稱回鄉者悉置之廢
城閑住而不用為兵私出者卽殺之有賈得功自
稱生員回鄉者擕四人來內有八歲小兒廷弼取
置親近以果餌誘之言家安然在彼中桐小兒
行使人不疑窮之乃知故先在開原作內應者立
磔以殉賀世賢久有異志廷弼疑之使自為一軍
備調遣不使定駐時餽遺勞苦之稱其忠勇嘗宴
集諸將勉以同心出血共歃已而諸將有宻啓其
異者廷弼私語之日吾向者歃血正爲此第各自
愼可耳及袁應泰代任盡反其嚴而以寬收人譽
委任世賢不疑且懸招撫令來投卽納諸帥童仲
揆泣諫應泰日我自收不戰之功何不可而强阻
爲令世賢與尤世功竝駐瀋陽世功所將一萬五
千人世賢報納降夷六萬世功密啓日實十萬也
城决不能守願以所統卒自歸遼陽應泰始大駭
然已無可奈何姑以軍令令世功日敢移一步者
斬意欲留世功牽制之勢巳不能矣蓋廷弼用權
詐恩威不測故間不行應泰左右皆間宜其敗也
許重熙日降丁內應一愚應泰於遼再愚元化
於萊書生之誤國兩見戚將軍所謂必我元氣
盛而後可以用毒奈何輕言受降也
口兵率冢渡河旣陷瀋陽乘勝過代河直抵遼陽
城下時二月十八日也應泰自出城督戰我兵不
支復退入城相持四書夜至二十三日城楼火起
降丁內應城門遂開應泰與按臣張銓分守道何
廷魁三人坐城東樓應泰知事不可爲身佩劍印
引刀自裁廷魁返署沉二女二妾於井而後自溺
監軍崔儒秀都指揮徐國全並縊於都司同知冐
日乾亦自縊銓自城頭囘署李永芳入見訢不得
已故銓日汝對我言我對誰言擁之出見口責以
拜銓大呼曰我天子憲臣豈爲拜汝口謂從我則
生銓罵曰我豈從口胡不速殺我口怒令人持之
去巳又以好言慰之終不屈口日送汝歸何如銓
謂力不能殺敵無顏歸速死為幸口知不可奪送
還署中銓至署望闕五拜又望家四拜别其親遂
自■死口謂李永芳日此中國忠臣也棺而葬之
後立廟以祀
張公沁水人先任江西廵撫時先忠毅爲南康
司理最被知遇引爲同心遼事棘從按部時條
上方畧極言經畧楊鎬等不可用人争以諳邊
事推之遂攺按遼東抵任極與經臣爭受降事
不能得竟同及於難先忠毅嘗言其形貌魁傑
望而知爲偉人好議論喜讀書在官著春秋補
傳曾付先公較正宜其大節皎然如此先公有
詩吊公云三晉古多忠義士只今正氣凌靑霄
卷二
十二
に
青霄白日懸烈膽我公之魂其可招魂兮慘■
朔風怒燐碧沙黃霜滿路孤忠畫策不見收書
生愎計招降誤鐵甲憑陵胡馬嘶烟合城頭腹
心蠹臣非守土可無死鼠狗偷生盡如此衝冠
裂眥折驕口蘇武不降李陵恥嗚呼衣冠拜闕
何從容前有雎陽後有公時無許遠誰與守公
得死所死何有憶公持斧西江上烽急羣推肉
食將彼人是哉公曰吁戟髯劍筆鍔相向多公
先見用公晚浩氣猶爲本朝壯大夫磊落斗牛
寒羞殺檻車責軍狀從公殉難崔與何皎皎三
節汾之阿聖主報忠原不薄志士聞之應枕戈
自公歿後誰男子西平亦有將軍羅嗚呼邊事
不可說安得尚方斬辱國之妖魔
公初司理保定有兩是亭祀楊公繼宗許公逵
公夢二公前揖日待公而三也至是果符其言
事聞贈卹有加謚日忠烈
何公大同人謚忠愍 崔公陝州人謚
又命合建祠名日昭忠祠
姚文毅日袁應泰前任永平募兵訓練關外需
糧糗火藥隨呼而集廷弼在遼陽頗賴焉故舉
以自代既受事於廷弼所建置微有更張受降
一事尤不厭人心然誓於神言宦遼卽以身委
遼病醫於斯死葬於斯棄遼去者神明殛之城
破之日拜闕拜親從容自縊內姪姚居秀從縊
僕唐明慟哭縱火焚樓而死後之擕手入關者
視之怍死矣應泰本循吏才卽置之邊徼當屬
之以轉輸供億之寄乃使之嬰危城衝勁敵豈
其任哉此亦官人者之罪也
遼陽敗報至舉朝驚恐上諭吏部日熊廷弼守邊
一載未有大失換過袁應泰一敗塗地當時倡議
何人若不嚴核何以警後部議覆上諭曰馮三元
張修德魏應嘉扶同排擠致誤封疆各降三级調
外姚宗文陰險傾陷實為禍始革職爲民起廷弼
爲尚書仍經畧命撫按敦趨就道刻期視事時首
輔福淸葉向高被召未至皆次輔南昌劉一燝主
議也有間劉於葉者謂欲阻其入朝向高信之而
給事霍維華孫杰皆葉之門人也方以通内事爲
冢宰周嘉謨所惡例轉外藩遂鼓其黨與新遼撫
王化貞比爭獻諛福淸曰麟閣功勲當唾手以待
老師不使南昌與經畧得志也於是福淸入而南
昌不安其位南昌去而經撫之袒兮舉朝終日聚
訟卒至併逆河西且起朋黨之獄盡以大權歸之
中璫矣
封乳媼客氏爲奉聖夫人移居咸安宮衣服飲食
與三宮埒
等皆有疏諱之奉嚴旨各降謫有差
魏忠賢時已入宮中客氏初與內王國臣有私
國臣原名魏朝後改今名既又私於忠賢王安方
掌司禮監印客與魏協力擁戴安時内閹李進忠
劉朝等俱以盗帑下獄魏初入原名進忠楊漣曾
疏及忠賢忠賢乞憐於安安盡委罪於李進忠
军
以飾外廷忠賢得無恙旣國臣與忠賢爭客而関
直叩之御榻前上詢客意所向爲逐臣而留賢安
心不平其事深加誚青客魏遂大恨安安適循例
告病擬邀温旨卽出有閹陸藎臣者霍維華戚也
通信維華謂安與貴正相水火有隙可乘華遂出
疏叅安賢尚猶豫未决王體乾心圖掌印力慫客
氏激賢怒矯旨予告隨降謫南海子縊殺之其名
下曹化淳王裕民馬應辰俱降貴一空安死忠賢
用事以維華之疏攻安也深德華華因引孫杰與
通線索漸密冢宰周嘉謨以年例黜維華於外杰
遂疏攻嘉謨嘉謨引疾賢矯旨放歸次年杰亦以
例外轉
禮部主事劉宗周疏言奉聖夫人客氏於陛下有
阿保之恩不忍其還出致出而復入夫以大內森
嚴恣一宮人之出入不禁非所以閑内外也而陛
下方以人言云及逐諫臣三人罰者一人至閣部
以下舉朝爭之不得陛下又以一宮人成拒諫之
名矣臣于是有成於宦官用事之禍也朝逐一諫
臣中旨也暮逐一諫臣中旨也此中旨者陛下方
用之以快一時之喜怒左右前後之人又乘陛下
之喜怒以快其私方且日調狗馬鷹大以蕩陛下
之心日進聲色貨利以蠱陛下之志人主方以爲
德我而愛之益視法家弼士如仇而後得以指鹿
爲馬盗陛下之威福生殺予奪惟所自出國家之
大命隨之此宦官必致之禍也試問今日得時用
事親幸於陛下如左右手者非魏進忠耶則導陛
下逐諫官者進忠也并導陛下以優人雜擊走馬
者亦進忠也不則亦進忠之黨也陛下淸明在躬
如蒙泉初出乃竟爲進忠等所誤豈不深可恨哉
疏入逆闊欲票旨廷杖首輔葉福清力持之僅罸
俸一年
廷弼旣拜命赴召特賜上方劍得便宜行事又令
九卿祖餞都門外以寵其行時王化貞以廵撫駐
廣寕上令廷弼守關先是化貞主戰欲用西制東
而宻招叛將李永芳爲內應廷弼欲阻險守備畫
闕而守議旣相左臺肖各以意見佐之遂成水火
交章構爭不巳于是論兵部集羣臣會議絕撫去
留言人人殊卽政府亦爲兩可之言不能斷决也
二年正月口騎廵行至遼陽廣寕居民訛言口欲
渡河紛紛南竄坐營恭將孫得功等遂提縛化貞
以獻化貞大懼跟蹌而逃廷弼在前屯遇之快化
貞之主戰而逃也幸畫關之說爲有當也以有守
關之前旨在亦並轡而南言者共以私逃論列奉
旨逮化貞革廷弼職聽勘廷弼亦自詣法司咸謂
廷弼奉守關之旨不可謂逃又不當與化貞同律
三朝舒紀
已而法司會審俱坐以大辟末微引及入議謝語
屬刑部主事顧大章筆御史楊維垣遂疏大章■
獄大章辯封疆之事誅心則廷弼難末減論事則
化貞乃罪魁頗自謂持平今竝論辟矣業已辟之
又何鬻焉維垣又叅大章受廷弼賄四萬金代爲
營脫大章又辯爾時會審者二十八人人各有單
始而各出已見終而畫一成招蓋三法司共議而
定此辟臣曷嘗釋廷弼哉廷弼行賄不應行于定
辟之人奉旨奏剖旣明仍舊供職後逆賢借廷弼
封疆之案追楊左諸臣之脏而駢殺六命實本維
垣之疏云
廣寧之敗監軍道高邦佐在松山同事皆諷以西
走不聽謂其僕高永高厚曰我受國恩義不偷生
誓以死報矣好收吾骨歸報吾母卽葬吾父墓側
使知有死事兒不愧也遂沐浴衣冠西向再拜而
自繼高永日吾不忍主人無伴亦縊於側高厚日
我若再縊誰爲歸其骨乎徒步入京爲佐姪世彥
道之同往扶櫬歸又有祁秉忠扶病力戰中箭而
沒劉渠殺口甚雄落馬而死羅一貴砲打口傷三
進三邵卒以自刎皆武臣中之錚錚者
禮部尚書孫慎行踈論舊輔方從哲引李可灼進
紅丸致損聖躬昔許世子不嘗藥春秋謂之弑君
從哲縱無弑之心却有弑之事欲辭弑之名難免
弑之實至貴妃欲封皇后禮部與科道執爭之哲
漫無主持又議上尊謚稱恭皇帝同亡國之君如
晉恭帝隋恭帝周恭帝如此謬房實呪詛君國選
侍欲垂簾聽政以顧命元臣曾不聞慷慨一言若
非九卿言官急請移宮選侍一旦得志皇上幾無
駐足以此三事例彼進葯一切苟且泄沓干犯天
下之大名義釀成社稷之大禍患乞速下九卿科
道詳議將從哲速正兩觀之誅并將可灼嚴加詰
問奉旨下部據實會議左都御史鄒元標亦疏言
從哲未申計賊之義反行賞奸之典卽謂無其心
無以解人之疑也况秉政七年未聞其輔相何道
但聞一日馬上三書催戰斷送百萬生霛血染黃
沙但聞其將祖宗櫛風沐雨一片遼東地土盡屬



山
长
口人又日臣讀學士公鼐疏言六七年間以言及
東宮者爲小人不言束宫者爲君子此何等景象
是誰使之盡除天下之淸流隂剪元良之羽翼此
眞實錄也惟皇上熟思前年之景象勿忘當日之
艱危科道亦交章論之部院集廷臣會議云不重
處可灼無以慰皇考服中外而正大法舊輔自踈
認罪乞削奪以明其心以釋中外之疑此亦大臣
引罪之道宜爾也奉旨可灼法司究問崔文昇發
南京充淨軍舊輔事關國體不必深求是時舉朝
附和同聲其持異論庇從哲者惟黃克纘王志道
徐景濂汪度百六七人而巳
次輔韓擴亦具疏述當日進葯始末云方先帝召
見羣臣皇上焦顏侍側臣等環跪務徨操葯而前
籲天以禱恨不身代凡今之所謂宜愼宜止者豈
不慮於心實未出於口迨龍馭上升臣民慘痛凡
今之所為致疑致憤者不惟不忍出於口抑且不
以萌於心卽禮臣忠憤之激談與遠近驚疑之紛
議不知謂當日何如情境若不詳明剖悉直將舉
殞身非命之凶稱加諸好德考終之令主先臣拱
所謂不忍肅皇抱不白之寃於天上留不美之名
於人間直使古今大變又再見於今己至進葯之
輕率不効議止不力傳封雖寢而以查例屬禮部
移官雖奏而獨具揭後廷臣賞金雖成命而胡追
奪不亟請尊謚雖考定而何始議不叅稽從哲自
應引咎臣亦何辭罪愆云云
按當日議此案者總以門戸分異同遂激成他
日要典一書與挺擊移官共為三案且起大獄
也惟蒲州本屬正人又身在事中具疏據實直
陳議論持平可謂有大臣之節矣善乎王慈嶽
之論曰坐以弑逆則深責以不愼則淺此何事
而可不愼战他日熹皇以淫葯藴毒馴至聖體
腫蝕卒以不救誰則為之則此番之正論未必
無當也
御史周宗建疏言大臣名節宜重小臣忠告宜寬
內臣窺伺宜防外臣附和宜化中窺伺一欵云近
見處分一二章奏外廷嘖嘖咸謂奥竅之中莫可
三朝野紀
卷二
測識諭旨之下有物憑焉如魏進忠目旣不識一
丁心復不諳大義竭其智慮有何遠謀又日耳目
順笑之暇漸與相親一切用人行政堕於其說必
且東西易面而不知邪正顚倒而不覺云云疏入
璫於文華講讀後指不識一丁語曉嘵詬辯賴閣
臣解救乃已巳復疏論科臣郭鞏入幕呈身昏夜
乞哀諸狀鞏亦連疏誣搆于是內外漸相遍而逆
璫之勢張矣
刑部員外徐大化■叅熊廷弼因及周朝瑞等尚
書王紀參大化久廢職業日事旁囂因言今有人
焉巧能移奪人主之視聽力足顛倒天下之是非
同文舘獄將興黃臺瓜詞巳賦爲今之蔡京者何
不出袖中之彈文以擎之御史楊維垣疏責紀半
吞半吐紀因直踈攻輔臣沈淮云瀧內結奥緣外
連僉壬欺君罔上招權納賄試取惠世揚周朝瑞
魏大中董羽宸等前後諸踈一一玩味則京之為
京已括於此矣其交結魏進忠與京之契合童
貫同乞哀董羽宸與京之懇欵陳瓘同蓄養死黨
去
三
期
邵輔臣孫杰與京之固結吳居厚王漢之同顧命
元臣劉一燝周嘉謨之逐與安置呂大防蘇轍何
異持正言官江秉謙熊德陽侯震暘之斥與貶謫
常安民何異尤可訝者賄交婦寺竊弄威福中旨
頻傳朝柄陰握此又京迷國罔上怙寵弄權之
要訣曠百世若合符節者也是時廷臣之攻淮者
不下百餘踈詬罵盡情始得旨放歸紀亦卽以審
奸細杜茂劉一瓛事中旨責其遲誤革職爲民則
逆璫顯然爲報怨也
蔡士順日宋之蔡京生前造禍今之蔡京死後
道行烏程遄死而死後二三年凡生前所欲爲
者人無不為之矣王公之疏不特烏程小像亦
時事小像也
淮爲烏程之南人其鄉十里之中而出三閣
老皆在啟禎數年間沈後為朱國禎朱後爲温
體仁惟朱持身稍正世無貶詞沈溫二人皆奸
險深刻人比之杞檜一流豈彼鄉之地霛人傑
固如是耶
111m
禮部尙書孫愼行予告囘籍愼行旣抗疏參方從
哲已為宵小側目至是又有秦王存樞請封其次
崗望親于者其次子仍本等封將軍不
得進郡王今秦王欲封其
巳行賄內廷邀有俞旨
下部部議執爭不得遂乞身去自孫王二尚書去
而總憲副院繼之朝局又一變也矣
左都鄒元標與副都馮從吾建書院於長安西街
與同志立會講學兵科朱童蒙論其不急罷恐開
門戶之漸工科郭允厚郭興治復論之元標上疏
言天下治亂係於人心人心邪正係於學術臣等
所講習討論者惟是銷反側以歸正直會有極以
歸皇極若分門别戶則名教所不載也若以講學
惟宜廢棄之日以此洗其磊塊消其抑鬱無聊之
氣則如切如磋道學一語端爲濟窮救苦良方非
盡性至命妙劑亦視斯道太輕視林下臣太淺矣
首輔葉向高亦疏言童蒙以講學論元標猶止論
其事允厚遂并其人而訾之其意似不在講學在
於明歲之考察恐有所左右其袒也年來門戶釁
興互爲勝負人情多端過生猜疑臣未嘗不嘆息
於前事之過當夫講學之禁從來未有二科臣之
疏頻奉內傳屢更票擬至謂宋室禍敗由於講學
誰為此言以告皇上獨不思宋方盛時止以濂洛
關閩講明學術比王淮韓胄陳賈輩始立偶學
題目搆陷朱熹諸賢而宋祚遂終我二祖立綱陳
紀設科取士一本宋儒二百五六十年一切裂防
决維之事有所忌憚不敢為皆係於此奈何輕聽
二科臣之言乎日來言官條陳率多咦而少俞乃
二科臣獨有當於聖心若是誠不知其解矣元標
復連疏乞休封印出城始得旨予告從吾亦相繼
三T
ラ
1111
閣臣票擬即可處言官之無狀何爲亦具疏糾
評非二臣内傳得力卽絲綸之地亦無可為乎
如是光景福淸已不可爲矣安得不抽身也
先是遼陽新破廣寧至三岔河幾三百里無人烟
御史方震孺泣爭於朝曰將遂棄河西耶若以其
地爲荒野危險臣請自往犒師臣本柔脆書生當
此炎天烈日之中猶有熱血黃沙之想凡以激天
下忠臣義士使其心東向耳旣得犒師之旨隨有
廵按之命至壬戌正月已差滿回前屯衛造册候
代而口兵至巡撫棄廣而走大帥祖大壽擁敗兵
駐覺華島觀望震孺日天下安危在此一着若彼
借大壽之兵以攻榆關豈有幸哉卽日帥都司張
國卿徃招之握手與語日將軍歸否耶歸則相保
以富貴不歸請卽殺我大壽泣下始與俱歸所得
兵以數萬計火器糧豆以萬計而視師者不以聞
主事吳淳夫徐大化疏論其攘差下部院議總憲
鄒元標日御史保全山海有功無過大化是何肺
腸偏欲中傷善類劾罷之未幾給事中郭興治等
借道學攻總憲總憲去而方罷歸至乙丑興治再
踈論河西脏方遂與楊左輦相繼逮問矣
修撰文震孟疏言常人之情震發則富貴之士皆
可爲功名頺靡則道德之士未免流于迂腐皇上
昧爽臨朝鴻臚引奏第如傀儡登塲了無生意竊
意祖宗朝設有科道部院必當以次白事獻可替
否皇上與輔臣商决焉不惟聖智日練卽諸臣亦
可試其職守若僅周旋進反祗畢朝儀何為也經
筵進講鋪叙文詞第如蒙師誦說一無開悟竊意
祖宗朝君臣相對如家人父子閭間無不咨詢故
雖深居九重而情形畢照左右近習無緣蒙蔽若
僅尊嚴若神祗成故事何為也神情旣與羣臣不
相洽必與天下不相照耳目所觸發自不越於中
涓之口夫宏遠規模豈若輩能解于是無名濫予
而藩封踰制屢來中旨傳宣典範恭蔑爲弁髦有
罪不誅而失機成案更來眾議紛紜憲章悉付於
葛藤更可異者總憲二臣以講學之故使不得安
於其位空人國以營私窟詈道學以逐名賢去者
爲榮則仕者不貴頃王紀削籍歸農策蹇出都人
謂快於馹馳破帽蒙頭人謂榮於蟒玉此豈清平
之世所宜有哉疏入留中不下庶吉士鄭鄖疏言
留中乃壅遏之漸竊弄之機也遂奉中旨俱降三
級調外
聞中璫見此疏於上前設傀儡戲指疏中語以
11
爲此譏侮朝廷也遂觸上怒閣臣揭救不聽
命降提督內操太監劉朝於南京朝以盗寶罪璫
夤緣脫獄亡何以戎政內宣刑科毛士龍嚴爲抄
參士龍以此得罪去朝竟以內操提督三千禁旅
至是又與魏璫忤發其罪而屏逐御史宋師襄言
朝雖去而朝所蓄之三千虎旅安在此皆朝之腹
心親兵也况三千之外所私養死士亡命又不下
數千也皇上但知去一劉朝其害已除不知未去
之劉朝其憂方大世豈有以蓄怨藏怒之人潛布
親信腹心於左右能保其不終為患耶聚之則内
宦卽爲內兵散之則內兵還爲內宦脫介胄而珥
璫卷旗車而陛戟明示以聖明不復用且令反側
得自安不亦可乎至於平日手竊乾衡口卿天憲
誰爲教猱翼虎若不點破朝卽被罪尚不服辜毛
士龍嚴爲抄叅旨幾中寢非朝所切齒乎邵輔忠
乘機陷之而削籍矣皇上未授以太阿而朝鼠竊
之以至小人蟻附是以削者削謫者謫朝皆語於
人日我怒之我逐之也甚至署尾之閣臣主試陪
ゴ
推之司空徑點朝語於人日我用之也
本兵張鶴鳴以熊王之敗自請視師復命疏明分
左右之袒且起奸細一獄欲開縉紳之禍廷臣交
章論劾謂喪師失地本兵之罪當與熊王同論且
歷數其種種奸欺鶴鳴始罷去
以大學士孫承宗署兵部時經畧未得人承宗因
疏請詣關門相度商議奉諭旨賜蟒玉銀幣又發
帑金三十萬軍前給用以兵部郎鹿善繼隨行贊
畫承宗得旨親下教塲考選將材越一日卽陛辭
行未幾卽奉留鎮之旨自承宗出鎮而關門息警
中朝宴然不復以邊事爲慮矣
夏允彛日承宗練而材凡軍中利獘每發言洞
中能令諸帥心服且部伍器用亦精嫻但其所
推轂大帥馬世龍貌甚偉而無將畧獨以為韓
白復出人亦訝之兩鎮關門俱無事歸居里中
以戊寅之變城陷合家被難傷哉
又日遼人守遼策之得也而廷弼以爲遼人必
不可用爾時遼俗富而奢莫肯力戰故云然然
朝峕纪に自

















