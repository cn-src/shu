三一
三
數戰之後遼人實可用如浙兵秦兵川兵皆可
用但問用之者如何耳督撫莫得勝任將士莫
能敵愾政府中樞尤皆庸庸遼事所以壞也當
江陵柄國九邊事如指諸掌如某將防某地某
邊有事必先知之戒論無失後鮮有繼者矣一
邊撫嘗云葉臺山固不可及每邊城上疏必手
書答之此後止發一名帖而已中外不相應安
望成功战
命中使領賞邊關將士督師孫承宗奏日中使關
涉兵柄自古有戒皇上不遣廷臣而遺內臣且多
至四十餘人念兵不可玩使不可嘗典或以美而
成駭例或以暫而為久願皇上毖飭使臣無以此
行爲嘗試以觀兵爲威福先是巳有遣太監劉朝
率內操諸璫巡視榆關之命周宗建踈言內臣非
行邊之官禁兵無輕試之理因列其九害三不可
而以漢中常侍妄干朝柄毒流縉紳唐魚朝恩宋
童貫本朝王振劉瑾爲戒
內官張守仁等索取冬衣銀兩羣集工部堂上喧
嚷尚書鍾羽正奏聞蓋內官冬衣銀兩係工部職
掌今歲領去歲之銀此定額也是時內璫橫肆欲
破格先領以致喧嚷奉旨銀兩自當措解部堂不
宜喧嚷下司禮監議處科道復踈論之始有嚴査
責降之旨并責司官招事起釁於是羽正亦不安
其位杜門求去矣先是已有內官趙進忠等毆辱
兵科賴良佐於午門前事旨下反詰青良佐御史
吳甡因言侮科臣者侮尙書之漸也華閹無法已
極猶究處司官罪司官與罪尚書何異羽正既義
不受辱以去恐內外爭勝而兆漢末十常侍之亂
是則可憂也
三年癸亥京察吏部尚書張問達左都御史趙南
星同主察典考功郎則程正已也故給事中亓詩
教趙興邦官應震吳亮嗣郎向齊楚中之持局者
時目爲四凶招權納賄亂政有據而吏科都魏應
嘉欲庇之總憲因作四凶議示同事功郎復力持
之始俱坐以不謹黜退諸有議者亦俱從褫革不
少假借先是鄒吉水爲總憲峯小憚其丰裁故嗾
朱童蒙等借講學事攻去之不知繼者爲高邑其
嫉惡更嚴作手更辣也
趙公四凶議畧云唐虞御眾以寛獨嚴於四凶
此時文明未啓比屋可封乍見四子之惡不勝
駭異故投之四裔耳萬歷末年皇祖深居政不
在上而在臺省强有力者操六卿宰相之權以
作威福總貨寶封疆大吏關外將軍皆其引薦
無行之徒致喪師陷城咸得無罪皇祖堯也已
容之矣皇上舜也今當考績宜用重典而古法
不可行於今其輩且走使長安挾求寛政不思
丁巳之察所阱皆名士以不滿一隅之人易如
干名士猶未足洩忿更以黜爲過乎且以某某
之罪較之共工等彼未爲凶也此宜鐫秩彼但
宜奪俸耳此其人名满天下卽寛之天下必不
能容不待余之沸詞矣 逆璫用事後亓趙復
起顯官崇禎初定逆案始正法云官吳二人則
幸先亡不及於事
陞余懋衡南京吏部尚書曹于汴吏部右侍郎時
卷二
爵
三三
會推南銓以李三才爲正懋衡爲陪吏侍則馮從
吾爲正于汴爲陪旨以三才尚未起用從吾囘
籍未久故俱點陪二臣具疏辭蓋正推旣不用得
旨者不免有交通之疑故皆不自安而去矣是時
正人尚多在位宵小通內者欲搆之使去故族內
廷用點陪一法為搆弄機關未用者旣不得起在
朝者不容復留一箭雙鵰其計甚巧閣部與科道
屡疏爭之又增一番聚訟云
南京夷部尚書何熊祥主南計事多不合輿論科
道劾之遂發憤求去其去國一踈肆口横詈尤爲
狡毒復嗾曹郎范得志疏詰南臺王光成李希孔
以二人皆以持正相忤也就中陰謀交搆爲南總
憲王永光南北交章論列其事獨未有顯指永光
者是時先忠毅初入西臺卽抗章叅之畧云范得
志突犯公惡南北交叅夫得志走狗耳卽何熊祥
與有發縱之功不免猖狂去後然其明明直認猶
是顯惡可攻獨有不畏人言陰窺密伺如得志所
云新憲臣欲問豺狼而掣其肘者固王永光是也
卷二
三事里科
永光生平不必具論就其兩三年來以指摘之身
混登庸之列方借徑而南巧占風於廷尉俄營遷
以北躐賞功之尚書旣心雄於主察則自北攺南
復志短於熱中復借差營北乍去乍來望左望右
此種行藏宜為得志臭味且堂堂憲長澄法百僚
使果有豺狼而掣肘不問是庸輭也使謬以鳴鳳
爲豺狼而挾私顛倒是邪誣也使原無豺狠本無
掣肘而坐受惡孽曹郎之餘至今默默無言是
聾聵也三者永光何居焉識者謂其援北道諮訪
之例實爲下石之謀又欲開內轉管計之端將焉
年例之地伎俑雖巧明旨不行可謂心勞H拙矣
半年來譏刺紛紛佯若不知挑激逢迎任人笑罵
旣不敢張膽以自明又不知息機以引避邪謀已
破猶巧閃於半陰半陽之間衆矢共攢尙匿影於
若遠若近之地云云奉旨不得指摘傷體永光有
疏伸辯先忠毅再疏駁之云永光認聾聵而不及
邪誣卸巧營而謬附公論如云王允成饒有物議
先欲察處議論不一繼開年例北部不行若得志
所謂掣肘真掣肘也此種密謀惟永光與熊祥知
之得志令局曹郎使非中宵入幕何能窺其肺肝
代之發憤哉且使其事眞也正宜明參不宜暗揭
其事非也例轉何名所執而是也豈可聽行止於
人所執而非也已方有囁嚅不欲上聞之心何以
欲人慷慨代行殺人之事若先成希孔建白錚錚
號稱賢者豈永光所謂不肖正以其建白之錚錚
耶奉旨永光已准告病不必深求
先公自出此疏遂為北人側目然允光之惡至
崇禎時秉銓而益著故蒋公澤壘序先公疏草
僃言併 其庇護逆黨誅鋤善類種種罪狀俱
詳崇禎記中
吏部尚書趙南星上再剖良心疏日萬歷十七年
臣爲文選員外睹士習不端民生日蹙陳剖良心
一疏於在位者多所譏切向時天下方太平臣言
三八
兰
三十六
三十五
似爲過計因循至今日士風大壞吏治隨之臣老
矣幸而良心尚在所爲竭智力於陛下者不過與
大小臣工各以良心爲社稷蒼生而已今天下之
最可患者莫甚於民之作亂治之莫急於懲貪有
司之貪己成風長安之書帕日多安得不貪貪时
多酷旣胶其脂膏又加之毒痛安得不亂如是而
但論罷之如行啇而得素封有歌舞而爲耳謂宜
以後穢迹昭彰者必追脏正法以抵兵餉庶貪風
浙息而亂萌可消矣
趙公以萬歴癸巳司計清嚴遭忌廢棄在銅
三十餘年至是薦起今官繼涇陽張公秉銓奮
力仔肩以澄淸爲已任此踈與三十年前一疏
自相喁答不知世界汨沒已甚其不醒良心二
字較前愈甚也
先是逆知公望重以同鄉故傾意皈往一日
囑其甥傅應星介同事某中翰贊於公公麾去
又嘗同坐宏政門選通參公正語日主上沖年
內外臣子各宜努力爲善瑺默然怒形於色不
久遂得罪去位矣
甲子正月初一日盜殺長興知縣石有恒主簿徐
可行隨獲盗首吳野樵徐山施立甫及窩盗許畫
三要野紀一卷二
匠等時白蓮餘黨未盡有司捕之急遂於元旦五
鼓乘縣令拜胛執而殺之并殺主簿天明兵民漸
集賊無所往俱就擒正法事聞有恒等贈卹有差
高忠憲祭石公文畧云長興之變非始於長興
甲子元旦之發非始於元旦其所從來者久官
眞則盗畏也官眞必爲國家安地方除盗賊盗
安得不畏安得不思除之以便行事彼以爲得
令無不得志焉不意刼獄獄囚無從叛者日寕
死不背石爺士民且動地起於是思挾令出城
又不意公視死如歸也殺一簿持首示之公恬
然日吾為令乃護盗卽活何顏見長興父老於
是盗如事不成殺公矣與其死而成盗之事孰
若使益事不成而死而盗亦遂墮公計中矣殺
貪吏者或可倡亂公則民之天也胡可殺殺貪
吏或可逋竄公之死則爲明神者也胡可免甚
矣益之愚也
蘇州同知楊姜抗忤織監李實因叅其尅臧袍叚
料價錢粮奉旨革職下撫按究問應天廵撫周起
元疏言姜無罪被誣錢糧欵項自明究所以被萋
菲之故不過不善求容與李實爭炤各監舊規不
肯倡行屬禮而已姜一小吏呵之譴之亦何足惜
賢奸混淆法紀倒置凡有求不遂者皆得挾私懷
忿中人以不測之禍甚非聖世所宜有也職尸素
經年不能狗織益以滿其欲而鰓鰓焉講明料價
致其誣恭葛藤難斷并請罷斥奉旨切責仍削楊
姜籍爲民當差工科周士樸等公疏言織監偏詞
難聽撫臣大體當全吏科許譽卿言紀綱日紊俱
著
鉴三
四一
当
安
不聽
蔡士順日姜雖小吏頗能潔已愛民廵撫屡疏
争之不特能伸强項也東南民力一李實便有
百李實若非周公力遏其焰則民力之竭先於
士大夫被逮之禍矣
周公此疏本爲地方而已與內閹樹献矣後終
以此被禍李實一疏而搆陷七人先忠毅其一
也痛哉事在丙寅年
吏科都程註於二月中俸滿當陞員缺序當屬劉
卷二
宏化次阮大鋮次魏大中阮方告假省親劉亦奉
差在外且傳丁艱矣阮因不待假滿先期入京以
待時周士樸亦當陞狂部先推之而阮疑以工科
缺待彼遂通於內格陞士樸疏不下蓋周亦方以
疏叅織監取忌中璫也吏部旣循次推阢補吏垣
矣朝論多沸然不平阮因請告歸阮歸始補魏而
阮疑魏有意逐之遂因刑科傅櫆通逆賢甥傅繼
■故與繼教
教入逆幕矣
値逆賢往涿州祠元君
於途次獻百官圖燃香拜結傅樹卽借汪文言事
踈叅大中與僉院左光斗比昵匪人內旨下文言
於詔獄左魏各具疏辯既奉各安心供職之旨忽
於報名詰朝議謂互叅事情未結不得到任舉朝
又復開然時福淸尚在事婉解之而定
大鋮初亦皈依正人在同籍中與魏忠節先忠
毅俱相善也至是以爭吏垣之故與忠節公搆
怨先忠毅猶以舊好欲爲之調劑特貽書諷之
畧云昔伊川子瞻一生樹敵到底同鐫黨錮之
碑若使蔡確之徒欲分收一人以去二君于必
不願也可和可爭而必不受小人之攀援君子
之品乃見魏公亦有戚事詩云日落客還去蕭
然獨閉關鬼窺燈閃閃雷挾雨潺潺本以龍酣
戰因之鳥倦還冥冥千古意予亦欲追攀乃大
鉞竟投璫幕自絕於諸君子矣先忠毅於檻中
曾賦詩云細數知交在逍遙各一方魏齊方脾
聪無
阮籍一捐狂結獻形影悲相吊音
書夢已荒古人不可作搔首問蒼蒼蓋猶感懷
此時事也崇禎初毛羽徤一疏叅之最快
後定入逆案問徒至南渡時附貴陽起官司馬
力導之誅鋤正人重翻三案置疆事於度外而
社稷因之以墟矣小人之禍至是乃益騐云
汪文言者歙人也因黃正賔以交於諸君子經情
讀王安善因爲安指說當世人品某邪某正安信
之丙辰丁巳間正人盡退局中諸大有力者亦漸
相携貳文言策之曰浙主兵也齊楚客兵也成功
之後主欲逐客矣然柄素在客未易逐可搆也遂
多方用間齊浙果大搆卒以雨敗而楚乃歸正庚
申歲鼎湖再泣擁護沖主鼎新朝玫劉南昌與王
安同心其濟文言實綱繆之諸君子爭嘉文言之
功忌者亦日益衆壬戌被彈下法司幸從末減人
謂宜少休矣乃文言益遊公卿間黄緣題內閣中
書器小易盈頗肆招搖至是爲櫆疏叅下詔獄卒
無可坐者乃突出中旨廷杖一百後璫黨欲借文
言口殿楊左諸公復令御史梁夢環疏參遠問卒
死詔獄然至死不肯屈服以脏誣揚左其人故有
號
二公
二
吕
三
沈獻
足多者
吏部尚書趙南星疏陳銓政變通之宜言吏部四
司惟稽勳主事一人餘司皆二人司官額設十五
人今僅有八人且代庖數易遷轉太驟事多廢弛
不若就近推補司官不拘資及一省不妨二人引
陸光祖等之調吏部呂坤黃克念之同邑同司爲
言上從之遂不繇容訪破格調職方司員外鄒維
璉爲稽勲司維璉江西人主事吳羽文亦江西人
現在任遂拘例杜門求去同鄉科臣傅櫆章允儒
三朝野紀
卷二
陳良訓互有煩言上疏刺之維璉因上疏力辭語
復過激揭辯紛紛有旨催督維璉到任御史張納
疏丙遂有躍冶之銓郎屢煩巽命之招呼語家臣
再疏申理御史袁化中疏解之福淸票旨各安心
供職不得争辯求勝
一省兩銓事屬破例趙公此舉直謂江右素碑
道學名邦皈依正論鄒吳二公又皆賢者不妨
並用耳不意謀之弗協致起參商先忠毅向官
江右與諸公俱素交也頗爲調解於中寄蔣公
澤壘書云雲中
自是一種意見魯齋
號
岵月
吾輩人也乃憤憤生疑中細人之挑
激至使兩正人
無端蒙其毒閱牆召侮
豈不可爲痛哭哉時江右先達則推李公懋明
極力解諭章陳二公卒化異爲同傅則傾心爲
難且借此事而波及左魏二公叅汪文言以逢
迎璫意他日逆案註日通內開禍夫豈誣哉
左副都御史楊漣踈叅東厥太監魏忠賢二十四
大罪機有全葬
害中宮等語憑臆結禍責以尋端沽直且戒諭各
官不得隨聲附和凡數百言忠賢具既辯奉優旨
褒答及先楊疏下于是科道公疏單踈及大小九
卿南京各部科道等官俱上踈論列凡七十餘章
概置不聽方楊疏初上忠賢亦頗懼客氏與王體
乾日在上前軟語乞憐巧法庇護李永貞等復幇
助之遂得瓦全保持上眷益優放手為惡無所忌
憚云
當楊公在寓草疏先忠毅過之卽擕手微語愾
然於宮府之際且示以草疏意先忠毅日一擊
不中將挺而走險張口噬人公顧命大臣豈可
使朝廷多此一番錯舉某言官也請以身當之
卽趨歸寓草成十六大罪疏將上而楊公疏已
報聞因上罪璫巧於護身一踈實先諸公而繼
楊公之後云
繆文貞自序云應山疏上余適過福唐湘州李
公先在坐福唐日應山這疏亦太容易彼其人
於上前時有匡正一日有飛鳥入宮上乘梯手
攖之其人挽上衣不得上有小璫賜緋叱日此
非汝分雖賜不許穿其認眞如此恐大洪疏行
難得此小心謹慎之人在上左右余日誰爲此
言以欺老師可斬也福唐色變余先起而出其
語聞於應山意不勝憤福唐知而書抵李公辯
未嘗詆大洪之短應山益憤欲發抄余力止之
先是言者響合福唐亦宻具一揭諷上准其退
歸私寓過加優渥比於大臣勳臣者然上不失
恩意下明其退讓兩得之道也揭入大拂內意
耶
矣
四十
罣
乃揚言此揭非出我意我門生所逼也且謂應
山之踈盡出吾手而忌者附會其說益不可解
蔡士順日應山此疏誅璫取禍甚烈無識者乃
謂焚林之禍疏實召之不知此踈爲諸正人之
寶筏也不然元黃相攻門戶已耳孰爲攻璫孰
為媚璫而別白若此削奪誅戮苦海波濤中有
此疏在則斗杓可依其功大矣又或謂逆璫後
此之惡皆此疏激成之然則縊裕妃害皇子危
中宮諸大事在此踈之前者又誰激之誰成之
是時舉朝響應叅踈盈廷錦衣僉事陳居恭固楊
疏中所叅爲鼓舌搖唇者也亦惕於眾議具踈參
璫御史黃尊素疏末云居恭固憲臣參疏中人同
事反戈改頭易面不知爲優孟之衣冠黎邱之假
子戲塲傀儡迭施線索夫表裡聲援么魔結隊此
尤可據者而異忠賢者攻忠賢同忠賢者亦攻忠
賢無惑乎朝端之上正人指邪人爲邪邪人亦指
正人爲邪是是非非其孰定之
杖屯田司郎中萬燝於午門外尋卒燝初任營繕
司主事轉屯田先管寶局而陵工其職掌也目擊
銅斤匱乏因問局中日有何術得購錫入局咸言
有內官監破廢銅器堆磧朽爛不下數百萬一移
文旦夕可至熾因移文請發数月不覆誨之知忠
賢怒外邊擅查內邊之銅故不報也燝遂具疏請
查發廢銅鑄錢協濟陵工忠賢益怒旋出中旨詰
責遂至寢閣先是燝任事數月苦積補稱錢得銀
三朝蜀＃
卷二
五百七十餘兩報陵工亦付之罔聞燝於是當
盈廷請劍日獨上陵寢工費用甚緊權璫造意故
遲疏畧言忠賢原名進忠今攺名忠賢當亦顧名
而思忠賢之義乎以忠賢珠玉盈笥金銀滿屋何
欲不遂以此破費銅器宜無足入目而亦必一手
拏定者其設心以爲不若是無以操天下之利權
旣操大下之利權何難攬天下之政權奸雄用意
最深蓄謀甚毒臣有以窺其微矣并列其所造墳
墓碑石彷彿陵寢祠字佛堂璇題耀目等事疏入
値有皇子女之變忠賢乘上哀而激之怒以為借
事寶擾命於午門前杖一百革爲民時六月十七
日也巳刻旨下隨有內侍數十輩蜂擁燝寓將燝
捽髮牽衣而去自寓至午門三四里一路拳踢棍
殿至午門已氣息奄奄矣及行杖尤痛加華楚杖
畢舁歸寓毆毒並作至七月初七日猶賦詩一章
而卒
先忠毅上懇念死諫之臣疏畧云今燝死矣未報
國恩先塡溝壑六尺之孤繞膝八旬之母倚間旅
襯無歸游魂戀闕臣僚飲泣道路容嗟然無不共
諒非出於皇上之心也彼時羣璫橫擊血亂神飛
監杖張威傷痕甚重兼以倒拖逆拽蹴踏摧殘種
種不支以至於此今皇上損好生之德負殺諫臣
之名臣故不暇爲萬燝寃深爲皇上寃也夫士大
夫所以激昂發憤不能自已者獨念祖宗養士二
百餘年禍在蕭牆且在旦夕故感恩圖報耳一言
觸忤褫辱身死豈所以作忠勸士哉夫緘口待遷
厚利也危言招戮實禍也身死而天下悲其忠虚




十
四九
名也舍榮妻子肥身家之計而削影編戸取侮於
鄉里小兒區區博此虛名飢不可食寒不可衣將
焉用之況乎傷殘父母之遺體備諸楚毒以從龍
比於九京也人非奴隷法非訉囚罪非死刑命非
草芥廷杖重典殊失士心動杖一百尤不經見且
以杖輕之故杖行刑之人是必欲衛士畏威立斃
朝士於杖下而後快心也直俟天心悔悟而後問
罪左右恤死錄孤嗟何及矣時臺臣黃尊素與科
臣劉廷佐杜三策部臣王守履皆有疏申論俱奉
旨以不得賔擾責之
當時忤璫被禍慘死者先後凡十七人而萬公
首蒙其毒蓋璫先借此以示威也先公疏中語
皆若一一自爲他日寫炤者悲夫先公又嘗云
萬公氣骨清峙先年有奇疾不死而竞死于權
璫殆天有意成其忠義也
命錦衣衛逮御史林汝翥廷杖汝翥廵視北城行
曹大與郝大争毆毀屋事翥審供出內侍曹進傅
國興等五人法應叅奏進求免奏甘責卽笞之十
五而去次日有窮璫邀翥馬首而詈者翥命拘之
不知卽國興也自願仗罪亦答之如曹進例數日
間見萬燝以忤瑞杖斃遂膚想於王體乾體乾以
聞中旨票命廷杖如燝例翥見燝畢命兇拳因踰
墻而逃偃臥隣屋一書夜潜出都門投順天廵撫
鄧渼自請繫獄懇其具奏事聞仍杖之闕下削籍
爲民翥故首輔葉之甥也方未獲時羣璫數十圍
葉寓直入內室喧譁搜捉具跪以聞始撤回內官
葉自此益不安席矣
百
時總憲孫瑋已告病伏枕謂此事關紀綱命先忠
毅代草参疏略言汝翥未為强項之董宣先學逋
逃之張儉玖玉堦無碎首之節而西臺有畏死之
官損國威而棄君命非法也林旣就獄候命先忠
毅謂伏法之纍臣在卽朝廷之法度在紀綱在且
反覆汝翥揭帖不過欲得代控之門明其義不死
於羣璫手而歸命朝廷耳杖御史一百以謝中官
十五之答法未稱平復代總憲具救之雖未奉
諭旨然杖而不死不至爲萬之續者則此疏力也
左都御史孫瑋病卒於任具遺疏以常尸諫言內
而城社可憂外而牖未固末歸之寡欲以保聖
躬勤學以進聖德優容以廣言路明斷以攬大權
語皆中逆璫之忌雖奉優旨褒答終於没後泰中
旨削奪矣
萬歷之季黨論甚熾而秦人尤樹赤熾為天下
指目惟孫公矯矯風節中立不倚天啓中以三
朝老臣繼吉水高邑二公後再任憲院舉朝争
仰重焉先忠毅以後進事公公引爲知巳畧堂
三朝野紀
一卷二
屬之分而篤道義之好時先公將出就廵方差
公欲留為左右輔特請復管理章奏一差以昇
先公是差實清苦公以爲惟先公能辭喧就淸
也迨黨論初翻遂有以攘差誣先公者噫小人
之論亦何所不至哉
首輔葉向高予告囘籍奉旨加太傅賜銀蟒路費
差行人護送恩禮有加葉以辛酉起家再相凡四
年初猶展布一二自魏璫專權奪其票擬同事者
復希意阿旨遂强半註籍請告疏凡三十三上而
定
三
圭
後得去云
福淸初起時值經撫之議未免以門墻私暱稍
分左右袒至於事於而悔之晚矣逆璫用事福
清竭其才智與之周旋亦能挽回一二迨楊公
之疏入舉朝沸然望之主持乃旣不能得於內
又無以解於外惟有一去以謝責而己噫身為
元老委蛇中立而欲收無咎無譽之功得乎哉
故先忠毅於劾璫疏末有云亦不欲爲劉徤謝
遷恐併不能爲李東陽所以規之者至矣至云
畫策投歡幾與焦芳同傳則專指南樂一人非
輕詆福清也
陞刑部侍郎高攀龍爲都察院左都御史方總憲
缺議楊副院署事內不光部推南憲臣馮從吾
者以大計在邇令推現任眾以兵部軍國重任可
寇朝審期迫司農司空皆被人言又皆非人望所
屬遂推攀龍卽蒙欽點云
高公爲趙公門人趙公方為冢宰故高公力辭
日師生分掌部院攻門戶者藉口何以白解掌
垣魏忠節曰此番人多內營推之自外或不下
將廷爭焉爭須爲天下第一人爭耳掌道袁忠
愍公亦日此天下事高老先生可引嫌乎議遂
朱文肅日余見內外所忌惟先生命未必下舊
例送票而後發計期三日至是次日卽發眾皆
欣欣余獨怪謂非佳意方福淸在事謂余日梁
谿內所甚惡外尤側目又太宰門生子之年友
於道交爲凑泊於俗情為眼釘尤須善處余皆
心識不敢言也
掌院疏劾貪汚御史崔呈秀疏畧曰呈秀廵按淮
揚益以賄釋犯以賄免出廵有節省之費到處透
支至一萬四千餘兩各縣賠補不勝苦其薦運司
譚天相則鹽臣劉大受且臚其脏私入告矣又薦
霍邱知縣鄭延祚則吏科魏大中發其餽遺提問
矣是賄薦之實証也搖山撼岳之威祗供其禦貨
擾金之用璠間壟斷之賤且冒居觸奸指佞之官
當重處以一洗廵方之辱奉旨下部看議部議呈
秀穢迹有據透支銀數行撫按勘明追胜遣戍
時高公初入院呈秀適囘道考察先忠毅司章
奏故屬令具草呈秀知之昏夜過門長跪求解
先忠毅拒之翊日而劾疏上矣呈秀以是恨先
公尤甚云
督輔孫承宗請宥楊鎬熊廷弼王化貞等立功
贖罪奉有待以不死之旨法司會審咸議候旨問
釋吏科魏大中獨曰赦罪卽有特旨會審自是明
刑封疆事重議赦非時因合科道具公疏言皇上
之封疆重斯臣僚之情面輕朝廷之紀法嚴斯臣
子之功名顯河東之夫人尚知有死城死綏之義
自高出胡嘉棟逃熊廷弼王化貞與之俱逃而死
事僅高邦佐一人武功士氣蕩焉如掃恭繹明旨
謂用兵軍紀宜肅不得不爲封疆深念則無如一
3う
쿨
三
旦縛楊鎬熊廷弼王化貞李維翰高出胡嘉棟李
如楨等僇於市且皇上奉社稷以從樞輔外事
一以聽之中朝之生殺予奪太阿自握廷論自參
不當以此分樞輔之念得旨仍監候議决
魏公當日之持論如此乃逆黨竟以受賄寬獄
一網諸公其寃誣較甚於岳武穆之莫須有矣
瞿公稼軒有云是時王法固不可問矣獨不畏
鬼神之在前乎干百年後讀其書有不拔劍起
舞者豈人战
光廟選侍有趙氏者尙未封有位號素與客魏忤
客魏矯旨勒令自盡趙將光廟所賜金珠等項羅
列桌上沐浴禮佛西向再拜然後投環僅以宮人
禮殮之迄崇禎時無有伸其寃者
三ラ
張裕妃有娠舖宫册禮已畢忽得罪客魏矯旨將
宮人擯逐絶食而死革封如宮人例焚化崇禎初
始復其位號
范慧妃偶失寵李成妃侍上寝代范乞憐客魏偵
知之矯旨革封絕食一如裕妃先是李妃有鑒於
張預爲之備幸得苟延又值客魏怒少解得出爲
宮人崇禎初始復封號給祿如舊有闍劉良相者
曾爲上伴讀孝和遺言云與西李有仇者良相執
筆也逆賢矯旨謫鳳陽殺之
上性好走馬又好水戲好蓋房屋自操斧鋸鑿削
巧匠不能及又好油漆凡手使器具皆內官監御
用監辦進日與親近之臣涂文輔葛九思輩朝夕
營造造成而喜不久而棄棄而又成不厭倦也當
其斤斲刀削解衣盤礴非素暱近者不得窺視王
體乾等每伺其經營鄙事時卽從旁傳奏文書奏
聽畢卽日你門用心行去我知道了所以太阿下
移忠賢輩操縱如意而呈秀廣微輩通內者亦如
桴鼓之捷應也
三事野
河南臨漳縣務本庄去磁州八里漳河西畔有土
忽自墳起耕民發之得玉璽一枚其大如斗晶潔
異常龍鈕龜形方四寸厚三寸餘重一百十餘兩
有篆文日受命於天旣壽永昌廵撫程紹具疏以
聞因奏日秦璽之不足徵久矣況此璽玉潔精光
應是數百年內物臣以紀傳所載昔王孫圉不實
白珩齊威王不寶照乘彼叔季侯王寶得其寶猶
能名顯列國今聖主惜才拔滞大臣如鄒元標馮
從吾王紀盛以宏孫愼行曹于汴等沉淪邱壑咏
賦白駒又有一斥不起之詞林久錮不起之毫諫
皆王國禎祥臣不能叩於天聽致之明廷徒執一
古靈光貢符獻瑞臣竊羞之惟是玉璽之出實在
臣疆道路喧傳流聞禁闥旣不應還痊地下又不
敢私祧人間欲遣官恭進跡涉獻媚亦非臣誼謹
恭候進止復勸上怡神寡慾親賢納諫在朝忠直
勿事虛拘遺野名賢急為登進雖謂虞舜之黃璽
夏禹之元珪至今存可也時闕方侈言符命得疏
頗不悦特命遣官齎進進璽之日上親御文華殿
三七
三
門貯璽御前閹手捧之頒示羣臣傳制受賀而退
閹常扆而立指揮上下明示人以魁柄在手矣
先忠毅日宋元符元年得玉璽於咸陽其文亦
日受命於天旣壽永昌明年有同文之獄與時
事暗合豈氣運使然耶程公進璽疏獨著儆戒
之詞大破貢諛之習可謂得其正矣
十月朔上御殿頒歷已復享太廟羣臣咸集獨閣
臣魏廣微頒歷則不至享廟則禮且畢始跟蹌而
至吏科魏大中等公疏劾其無禮日皇上以是日
頒來歲之歷四方萬國九夷八蠻誰不頫首奉行
其矯命雄行獨建酋奢安耳廣微執政近臣何以
驁焉不拜正朔也皇上於一日行二大禮而廣微
之無禮皆如此廣微疏辯語多悻悻先忠毅因再
疏劾之畧曰廣微因科臣之言猖狂呌號若撫劍
疾視以恐嚇諸臣而關其舌耆所翹然自負不過
日罪止失儀耳夫行禮差錯始謂失儀按律失
朝賀笞四十祭享失悮笞一百廣微宜何居焉國
家設言官稱耳目近臣言及乘輿則天子攺容事
こ1
卷二
孟章三
關廊廟則宰相待罪廣微之父曾爲言官公正發
憤得罪闞臣以去聲施至今廣微獨不念乎奈何
比之路馬斥爲此輩夫不與此輩爲伍必另有一
輩作緣廣微有疚心之事清夜抱慚微見指摘輒
自張皇若十手十目之暴其隱也廣微當退讀父
書保其家聲毋倚三窟與言官爲難庶上可以對
聖明下可以對士大夫異日亦可以見乃父於地
下也奉旨以借端輕侮着罰俸一年
廣微與逆閹以同鄉同姓故通內最先遂以陪
推得點用入閣楊忠烈叅閹疏中有門生閣老
語先忠毅有焦芳同傳語已顯然指及矣其與
閹通凡有書札皆親筆行書外題曰內閣家報
釘封鈐白文魏廣微印差心腹家人送入闞直
房付李朝欽收掌
廣微之父允貞萬歴中建言著節與趙忠毅鄒
忠介諸公素稱同志道義交也廣微旣貴獨疾
視其父所交名節之士而傾心於內閹鄒公每
語人嘆見泉無兒覿操允趙公則每見必以父
執誼規之不爲加禮以是益相忤决意借瑺逞
宿憾云
先公是疏入廣微讀至末一段益恨入刺骨謀
之闞欲予廷杖賴首輔蒲州韓公具揭力救始
准罰俸而韓公亦不安其位矣
吏部推太常少卿謝應祥爲都察院僉都御史廵
撫山西已奉諭肯矣御史陳九疇疏叅應祥昏耄
不堪任緣吏科魏大中以師生誼私囑文選夏嘉
遇濫推云云大中嘉遇各具疏辯九疇再疏攻訐
此亦再疏應之紛爭不已俱奉旨下部院參看部
議疏云應祥眞淸眞恬其推也實發自臣南星之
心出自南星之口於大中嘉遇無與月大中品高
如山誣之曰私門墻嘉過心淸若水誣之日狗情
面將令君子不得同道爲朋而吏科選目不得薦
賢爲國家乎臣等會官廷推大臣豈敢輕爲攺易
惟應祥被嘲必不肯留不若遂成其孤高九疇無
風生波爲一網善類計本當議處念皇上於言官
每見優容所言雖謬似宜置之以作敢言之氣奉
时二
T
美
熵
旨魏大中欺朕幼沖把持會推以朝廷封疆爲師
報德夏嘉遇陳九疇奏牘紛紜成何政體各降三
級調外任又責部院含糊偏比會晉不公南星遂
以耄辭奉旨御史初上疏當卽出一言何至紛囂
有旨會看卿自不公忠為人調弄旣引咎着回籍
總憲高攀龍亦自劾失職奉旨卿旣無私何乃師
生偏庇旣求罷着囘籍首輔韓壙具疏申救日言
御批徑發不由閣票有駭聽聞不聽又揭請秉銓
總憲俱係大臣請賜馳驛亦不報
魏忠節日晉中缺廵撫尹同臯潘雲翼欲推其
座主郭尚友郭先以賄入程芸閣程辭之而復
至頗有聞冢宰堅執不許自與夏繩北定一清
恬之謝鳳高謝舊令予邑諸弗得者咸以爲出
於予嫉予甚九疇爲人所用初求顯攻予及予
踈參南樂而九疇其鄉人也因列疏攻予矣
給事中沈惟炳奏曰部堂據事處分乃日朋謀結
黨黨之一字小人所以禍人國也奉旨責其說黨
字妄生猜疑降二級調外任給事許譽卿復疏言
う
皇上從來禮貌大臣優容言官不意今日雷霆之
怒叠見摧折取一二老成人世所望為歲寒松柏
百尺無枝者速之去國乃爾至於惟炳承乏首垣
又以公疏獲罪將令後之言者且爲着樹之蘿誰
肯爲生庭之軼且爲伏籬之吠誰肯爲立仗之鳴
其勢必至結舌相戒不敢深言而天下事乃可慮
矣亦奉旨降三級調外任文選郎中張光前入署
甫二旬因冢臣輩後先奉旨去乃上疏日臣若暗
中躲閃緘黙不言以為苟免計賣友之人即是欺
君之人臣豈敢欺君賣友令皇甫規笑人於千載
之上哉奉旨亦降調去蓋是時內外合謀已安排
手叚為一網計陳九疇之疏原是理定脚跟然後
令之做者未幾卽以京堂起用以乙榜而歴秋
卿矣
銓憲二臣旣去銓部以侍郎陳于廷代署都院以
副都陽漣代署俱留中及會推以喬允升馮從吾
汪應蛟等名上奉旨吏部都察院濁乱已久何此
次會推仍是趙南星之私人顯是陳于廷楊漣左
世二
光斗箝制衆正抗旨狥科又會推職名都察院不
全列楊漣佯爲不知註籍躲閃又前與高攀龍晉
事黨比不公了不引咎欺朕幼沖真老奸巨滑頑
鈍無耻袁化中亦不無扶同情弊于廷漣光斗俱
恣肆欺瞒大不敬無人臣禮都革了職爲民追奪
誥命化中具疏引罪亦降級調外
諭內閣朕覽李魯生本內會推武臣一節因思文
臣擬票不知只應元輔注思耶抑次輔等與聞協
贊一二也前鴻臚寺起數批行外廷嘖嘖近日廵
視科道本止乞嚴行相視遽擬領埋且乞討肩輿
者乞進侯爵者概應之如響平章之謂何今後元
輔還當同寅協恭集思廣益次輔等亦勿袖手坐
視伴食依違大家殫力抒忠以副眷注
蒲州也
因上踈求斥日臣以謭劣備員中書詰戎宜先營
衛而觀兵肘腋無能抒宵旴之憂忠直尚稽召還
而榜掠朝堂無能回雷霆之怒至後先多官之斥
諭旨中出之變在聖明祗肅紀綱乃中外懼興黨
禍臣旣不能先時深念有調劑之方又不能臨事
豆
IL
격一
挺持為封還之戆此皆罪狀之大且著者皇上釋
此不問微示詰責札諭欵列諸事前輔無此謬戻
同官不相救正總屬罪端曷容深辯皇上責臣以
協恭責同官以協贊臣且欲補過無由矣糠粃在
前極知非據薙除行及尚自妨賢臣之愚亦臣之
罪也疏入忠賢益惡之傳旨日卿親承顧命當矢
忠盡職乃歸非於上退有後言今復倖倖求去着
馳驛囘籍內閣上疏請如故事稍加禮貌無失待
輔臣體不聽後竟以楊維垣言削奪且捕家奴究
脏幾罹大禍
韓公旣得肯以幼孫患痘在寓未卽啓行魏廣
微過詢告之故廣微日此豈章惇之罪哉勇以
惇自居亦奇，
大學士朱國禎為李藩劉徽三疏恭劾具疏引疾
得旨馳驛回加少傅賜銀幣廕子差官護送歲給
廪米輿夫如例忠賢語人云此老也是邪人然却
不作惡事故禮獨優云
韓公既去顧秉謙急欲居首輔故嗾人論去朱
三朝野二卷二
公聞秉謙率其子叩首逆闕日本欲拜依膝下
恐不喜此白鬚兒故令稚子認孫璫頷之時其
子方乳臭卽授之以尚寶丞
督師大學士孫承宗疏稱臣奉違天顏三年當此
普天嵩呼之日不勝瞻戀今閱歷蓟遼去京數千
里擬于十二日入都門十三日隨班早朝十四日
與同官恭賀萬壽另日面奏機宜與文武各官商
確可否事畢回任云云上諭傳兵部督師輔臣旣
膺重任未奉明旨親歷薊遼以朕壽節爲名欲入
京隨班申賀擅離信地非祖宗法度所容倘中途
有意外之變關門有倉卒之虞相機調度將誰屬
乎兵部卽速馬上差人傳諭樞輔馬首卽東眞有
私計何妨便宜封進朕志以滅口爲期必不從中
牽制
孫公才望素爲內廷嚴憚熹廟於孫公獻替每
多嘉納時朝政一新賢奸倒置孫公擬陛見一
陳是非冀以悟上實非晉陽比也廣微嫉之竟
告忠賢曰樞輔擁關兵數萬清君側兵部侍郎
李邦華爲内應忠賢悸甚遶御床哭上亦心動
趣內閣擬諭旨首輔韓公已請告次輔顧秉謙
奮筆日無旨擅離云云凡百言午夜開大明門
召大司馬入分三道飛騎止公且矯諭守門諸
閣日孫閣老若入齊化門便綁來殺了公聞報
卽刻歸關具踪自明廣微又徐大化李蕃等
連疏攻公比之王敦李懷光因命九卿議去留
一時難其代次年始解任李公亦卽引疾回未
幾分遣內使各邊奪諸大吏之權矣
鹿善繼日高左二公皆特流薦公而會推旨從
高疏出故二公旣得罪崔魏去人皆側目公廣
微與公同鄉同年實陰忌公當其初入綸扉知
言
N
為世所不與嘗欲借公以自明御史李應昇以
廣微不祀太廟彈之切御史門公人也廣微遂
特踈爲公言勞欲加異典而藉公解于御史公
駁其踈日此爲臣干澤也廣微大恨首欲殺公
以洩忿時中外喧傳兩魏欲殺公而忠賢有校
事者在公左右知公實不擕一兵隨行無將吏
一朝紀一卷二
惟善繼從疑稍釋廣微遂借主上震怒以脅公
旣直以忠賢怒脅公矣公亦置之惟杜門求去
而已廣微又疏起高第為大司馬第本欲借公
以媚兩魏用廣微策提以王之臣代公而忠賢
以第有口謂可任也令第自任第大懼叩頭乞
免不聽日夜憂泣怨主事徐日久平日佐之譁
題以爲贊畫日久懼疏論馬世龍激上怒削籍
去以自免而以田吉爲贊畫吉故以殿試懷挾
謫後爲兵部郎以逆璫同郡附璫以合第故銜
之以通中人焉
三朝野紀卷終




三朝野紀卷之三
江上遺民李遜之輯
天啓朝
蘇松兵備朱童蒙前任省垣以講學叅鄒元標癸
亥年例外轉在任復多不法心不自安引疾求退
廵撫周起元疏劾童蒙未習簿書吏事又乏斟酌
虛衷閭閻雖嗟暑雨似胡越之罔聞繩束自如秋
荼每刑罰之不中疎於檢押而左右委轡不收濫
於搜括而贖鍰徵輸過急乞勅下吏部量行調處
卷三
値三二
奉旨周起元排陷正人削職為民朱童蒙不准告
病同前例推郭允厚李春俱陞京堂用
是時童蒙已通丙矣故以廵撫參司屬反削廵
撫之籍而被叅者以彈事爲啓事當時亂政如
此後益不可問矣
周忠介贈周公罷歸序畧曰先是楊丞以强項
開隙織璫李欲中丞以危法公日黜陟之柄可
容若葷操耶力持之而璫巳脚公矣無何兵使
者恣雎以逞一夫寃死萬姓憤激公亦知其多
內援未可擊而公弗顧也特踊上聞蒙天子督
過而公削職歸矣以察吏安民之故被譴以去
卽奪公以官未嘗不予公以名公去而郡邑有
所恃不肯以身殉監司有所畏不敢以刑快意
繼公撫吳者終不能趨炎附熱翻一成之案且
使彼之曲徑而入媚寵而來因以得美官者亦
心沮心怵負世大詬而海內秉鉞之臣猶或能
以察吏安民之責挺持於震風凌雨之中也
繼周公撫吳者爲毛一鷺故璫之私人讀此文
負慚無地遂搆成丙寅之獄先忠毅亦羅入其
中云
左副都喬應甲在道陳言凡十疏言趙南星之迷
李三才之橫力攻高攀龍孫瑋曹于汴并攻魏大
中等末言東林得淮撫則暗有所持淮撫得東林
則兩有所挾意在剖分門戸力持黨局耳又言三
才託汪文言賄謀起升房可壯特疏舉薦乞取各
官保疏叅疏俱付史舘紀載
應甲素有狂疾故出語顛悖不倫卽彼黛亦厭
之以爲不便佐憲旋出之爲秦撫時王紹徽爲
冢宰矣應甲至秦以銀五錢送馮恭定
隆吾託
之備酒請一鄉紳馮因治具自亦出陪酒半忽
語馮日王太宰命奈何姑用家童一二人塞責
可乎因於是廷中杖其一二家人而去其狂肆
之狀如此
降福建湖廣江西山東四省考官顧錫疇董承業
方逢年章允儒丁乾學郝土膏熊奮渭李繼貞各
三級調外任并將中式舉人艾南英等罰科有差
內旨云各試錄策問詆毀朝政譏刺朕躬是非顚
倒誣饑罔顧皆因大臣納賄主持於中故各官順
旨附會於外云云御史劉廷佐疏救各官奉旨以
其黨護亦着降三級調用未幾又奉試錄止用士
子原文不得另撰之旨蓋會試兩主考顧秉謙魏
廣微原不解屬文故借此以逢迎內意免觸忌諱
也此旨固卽兩人所擬云耳
工部主事曹欽程疏叅御史周宗建張愼言李應
昇黃尊素言宗建令仁和脏私狼籍恐人發之調
十
レ、
五
其親吳煥以繼其後其入臺也薦熊廷弼劉時俊
且私庇沈萃禎慎言薦趙南星避貴州差歸之安
伸伸辯復遭辣手又盗曹縣庫銀三千恨後任石
三畏查追乘同鄉同年張光前揑單劣處李應昇
專爲東林護法排王永光等援高攀龍等又攘北
直學差黃尊素以附汪文言入臺力薦其座師鄒
維璉末云諸奸所為同於白運之倡亂借題講學
反愚一世以沽名所謂在一鄉則亂一鄉在天下
則亂天下者也至竭忠盡節無忝傅櫆之骨鯁者
僅陳九疇李魯生張訥李蕃周昌晉李恒茂宋夢
環張惟一數臣而已奉旨四臣俱削奪宗建慎言
行撫按迫脏具奏沈萃禎吳煥降三級安伸原官
起用霍維華卽踈贊云飲程一疏而劾四御史如
承蜩然真可謂發蒙振落矣
欽程本涿州門生初令吳江以貪穢被糾夤綠
起官引入璫幕李魯生輩爲之代草是疏以效
首功實由涿州恨張公曾叅其父盛明故借此
報怨而以先忠毅與周黃二公俱爲內外魏之
切齒故併入一網云欽程因誇於人日我倣此
好事選君范質公尚不陞我何也范去而馮始
令吏部超加以太僕卿欽程益恃寵恣肆顛狂
無狀璫亦聞而厭之涿州恐累已也復令其門
生潘士聞疏劾斥歸崇禎初逮問論辟
黃公戲柬先公日在鄉亂鄉數語惟曹孟德足
以當之吾輩不情之譽自愧良多矣
給事中李恒茂疏申理崔呈秀等奉旨崔呈秀事
情顯係誣衊不必行勘着囘道管事知縣石三畏
旣經多薦暫提部銜仍候考選其薦主今聽降陳
九疇卽陞京堂用呈秀亦上疏自理言曾疏糾陶
朗先為東林誣陷云云呈秀以居停內閹許秉彝
通于忠賢忠賢亦欲結於外廷資呈秀爲耳目而
廣微和之內外表裡殺人媚人無所不至矣
忠賢竊柄動出中旨行事兵科李魯生阿忠賢意
上踈日諸奸傾陷正人類先假借名號近者起用
動日中旨夫旨不自中出而誰出哉執中者帝宅
中者王而旨不得稱中必由汪文言許念敬之過
付關說王安之交通接引部閣之雷同響應而後
爲旨則旨眞外矣皇上烏能有其旨哉
或戲云中旨之中若如此講則南方之強北方
之强强字强盗之强矣崇禎初汪始亨有疏恭
魯生駁中旨字甚透快魯生在璫門下稱四李
中一
李逆案問徒後降清復爲顯官
生蕃恒茂
春進
魯生又■論枚卜不得拘資序云試取明旨老成
幹濟語繹之蓋成卽爲老必其屹然爲堅凝甯靜
三朝得
之器老於識而非老于年濟乃稱幹必其卓然抱
安內攘外之猷濟於民而又濟于國蓋爲擁戴馮
銓也又御史張樞疏亦有少年學士黑頭相公英
妙未可少之語
銓始入廣微暮廣微極相推引銓復結歡魏良
卿傅應星等爲之延譽又逆賢未閹時有妻馮
氏亦涿州人疑與同宗頗注意焉銓因與霍維
華崔呈秀楊維垣輩時緝外廷事密報閻逆闡
教以當如何羅織密封付良卿轉送內廷行之
用
深中閹歡心遂得大拜云
御史梁夢環踈論計典泰汪文言宜重處奉旨汪
文言着錦衣衛差的當官旂扭解來京究問初傅
櫆叅文言己逮問廷杖矣至是逆賢恨楊左輩未
已馮銓與霍維華楊維垣李魯生等宻謀遂說賢
興大獄欲借汪文言口以殺楊左特令梦環出疏
從此緹騎之遣無虚日矣
御史楊維垣疏論刑部侍耶王之寀以張差一事
倖功躐躋誣皇祖負先帝不惟無功抑且有罪奉
旨着削籍仍追奪誥命
大理寺寺丞徐大化疏叅楊漣左光斗黨同伐異
招權納賄又謂正人皆爲漣等摧折亟宜起用有
旨漣光斗俟文言逮至審明追脏摧折諸臣俱起
自中旨以會推一事逐部院此後削奪日行始
但驅除異已繼則蔓引株連最後則同類相踐
或始合中離或爭權搆禍特踈糾彈者外論是
非固不足憑特旨處分者內廷好惡亦無足據
記之不勝記但擇其人與事之有關係者間錄
一二以見大端云
汪文言逮至奉旨拿送鎭撫司好生打問鎮撫許
顯純打問文言招出甘肅廵撫李若星用銀五千
兩謀陞此缺未旨若星削奪一切脏私嚴行究問
務要指出何人收用確招具奏該司復究問詞連
楊連左光斗魏大中周朝瑞袁化中顧大章趙南
星惠世楊李若星徐良彥黃龍光鄧漢繆昌期鄒
維璉施天德王之寀毛士龍熊明遇錢士晉盧化
三朝野紀八卷三
鰲黃正賔招言以移宮建議者爲立名臘等之資
整頓銓政者爲偏聽招權之藉布買命之金而楊
熊之刑停啓賄賂之門而陞遷之法濫總歸之文
言得力於父事王安結納權要濁亂朝政奉旨楊
鎬熊廷弼旣失封疆又賄買圖脫楊漣左光斗魏
大中袁化中周朝瑞顧大章俱差宮扭解來京究
問趙南星等俱撫按提問追脏
刑科霍維華疏論挺擊紅丸移宮三案娓娓數千
言奉旨本內說張差瘋疾逼眞進葯移宮尤朕所
目覩劉一燝黨邪害正韓庇護元凶孫愼行借
題修怨張問達周嘉謨朋比爲奸俱當削籍王之
寀待楊漣等逮到一體治罪范濟世王志道汪慶
百劉廷元徐景濂郭如楚張捷分别陞用唐劇美
岳駿聲曾道唯卽與推用李可灼免戍閑住此本
宣付史舘從實紀載楊惟休私刻追毁仍攺正皇
考實錄
此疏乃一部三朝要典也奉旨亦甚長節錄數
語已見其概矣
七月逮楊漣左光斗周朝瑞袁化中魏大中顧大
章先後到京俱下鎮撫司打問初獄上擬以移宮
為案苦於無脏徐大化倡爲封疆之說蓋移宮止
屬楊左與顧大章無預封疆止周朝瑞薦熊廷弼
顧大章與楊維垣爭辯與楊左四人又無預合移
宮封疆為一局以定殺六人之謀者大化也又獻
串通王安之說俾殺之有名者賈繼春也先是拷
掠文言欲據之以成招酷刑備加文言終不屈最
後不能堪始仰視許顯純日吾口終不肖汝心任
T
巧爲之吾承焉可也顯純欲誣諸人脏至魏楊二
人文言曰以此衊清廉之士有死不承復加一夾
至是先斃文言以滅口使無所對質拷問日皆辯
論不屈左公日彼殺我有兩法乘我不服而亟鞫
以斃之又或隂害於獄中徐以病聞若一鞠卽服
卽送法司或有見天日乎於是靡焉承順招出仍
發鎮撫司五日一比則從來未有之法也比時鼎
纍跪堦前裸體辱之弛扭則受极弛鐐則受夾弛
梭與夾則受棍創痛未平不再宿復加榜掠至二
十五日報楊左亡二十六日報魏亡袁周至八月
中相繼亡有旨發顧大章刑部定爰書昭示天下
定限十日仍送鎭撫司監追顧至刑部亦自死
大學士魏廣微揭言今日文書房傳肯鎮撫司打
問過楊漣等着票擬逐日嚴刑追比五日一回奏
臣等不勝驚惶念璉等今日雖爲有罪之人前日
實為聖明之佐卽脏私是眞轉發刑部猶議減免
逐日嚴刑就死直須臾耳以理刑之職遽責追贼
無論違背祖制朝政日亂與古帝王大不相俾矣
揭入降諭切責畧日朕自去歲屏逐凶邪勵精岡
治秉軸大臣無有為朕分憂共念者卽如楊漣左
光斗移宮一案背先帝深恩陷朕躬不孝又熊廷
弼喪遼辱國一案寸斬尚有餘辜漣等受其重賄
巧為出脫此皆天地不容神人共憤而在朝文武
持祿養交狥私避禍但顧子孫之計不圖社稷之
安朕方率循舊章而日朝政日亂朕方祖述堯舜
而日大不相侔以致言官承望風旨緘口結舌無
敢直明其罪者今宜攺過自新共維國是敢有隂
懷觀望暗弄機關或巧借題目代人報復或揑造
飛言希圖翻案朕按祖宗紅脾之律俱治以說說
欺君之罪其楊漣等生爲貪婪賊臣死爲不忠逆
鬼雖在獄身故而殘害忠良惡類尚存俟追貹完
日明具爰書暴其罪狀布告遠邇埀示將來爲人
臣不忠之戒
南樂此揭因冢宰崔景榮强之而出隨有此諭
內朝政日亂等語皆掲中語也擬此論者涿州
也隨令門克新疏叅廣徵誤聽景榮不覺識見
潜移脚跟不穩并叅景榮倡調停之說以媚奸
邪邀後福廣微大懼引疾回景榮竟削奪去
酌中志畧云凡造謀殺命私遞線索害人者魏
廣微崔呈秀也一切削奪勒限追脏諸嚴旨皆
顧秉謙票擬閣中簿籍中書官可証也擠蒲州
鳥程聊城者南樂爲涿州謄路擠南樂者卽涿
州也擠涿州者崔呈秀也詔獄銀錄承旨下手
者田爾耕許顯純也謀興大獄私圖報復者涿
州薊州徐大化霍維華等也殺義僕韓三欲搆
成賄案牽連蒲州者楊維垣也維垣雖以中旨
起官因爲座師徐紹吉攘戶部侍郎缺爲南樂
譖之逆賢故卒未大用云
志畧爲罪監劉若愚著若愚爲李永貞名下秉
三十
巴
筆其言當不妄
三法司會審戚臣李承恩引益乘輿服御物律所
詔報可承恩父李和爲世廟甯安大長公主駙馬
承恩襲左都督世廟嫡外孫也招內以僭用團龍
服及龍鳳女衫金靣壽喜龍盒三事乃世廟所賜
也打死使女三名家人一名家人則別案以他事
自縊者乃擬以盗乘輿服御物律斬末略引及八
議旨云旣當重辟如何又引八議承恩之坐死者
如此忠賢以此事緝獲有功賞羊酒賜勅獎諭
諭內閣我皇祖特起熊廷弼於田間授以經畧賜
之尙方賜之蟒玉寵極人臣義當盡瘁乃廷弼欺
朕卽位托病卸担薦袁應泰而遼東亡既剛愎不
仁望風先逃而河西失不知費國家幾百萬金錢
喪軍民幾百萬姓命徵兵西蜀則西蜀變風聞山
三朝野紀
東則山東亂至今黔中尚岌岌未甯其罪難以擢
髪數迨三尺莫逃百計鑽求最甚者有周朝瑞十
日四蔬申救有顧大章妄爲罪屬可矜又托奸徒
汪文言內探消息外入楊漣左光斗之幕囑令遺
書求解諸奸受賄動以萬千安問祖宗疆土法度
哉朕痛恨已將漣等置之於法頃八月二十一日
文華殿講讀畢卿等五人靣獻刊行繡像遼東傳
一卷出諸袖中合詞奏日此熊廷弼所以掩飭誇
功希圖脱罪朕親覽之髪切齒況屢經言官郭
興治門克新石三畏等形於章奏宜卽加兩觀之
誅庶大快萬民之憤卿等擬論东卽傳示刑部等
衙門着便會官處决了以爲辱國偷生罔上不忠
之戒
遼難之發涿州父方任布政鼠竄南奔書
坊中有刻小說者內列馬布政奔逃一囘泳州
耻之先令卓邁上廷弼宜急斬疏遂於講筵袖
出此傳奏請正法
授附楊左事內林恩之族凝
諭以進王體乾日此明係小馮欲殺熊家與皇
爺何預請御筆增入卿等面奏出諸袖中云云
熊旣奉旨從容更衣以出胸中盛一小袋內具
辯寃疏提牢主事張時雍問日袋中何物熊日
辯寃踈也張日公未讀李斯傳乎囚安得上書
熊曰君亦未讀李斯傳此趙高語也以稿授
張受刑後傳首九邊尸棄漏澤園疏卒不果上
嗟乎當時失封疆者不獨一熊也楊鎬王化
貞安坐福堂而獨殺一熊熊不死於法而死於
局所以人多惜之崇禎初閣揭請之始許歸葬
揭中叙述顛末亦最詳盡
命錦衣衛差官逮原任御史方震孺法司究問以
自任監軍望風奔竄失陷封疆也先坐脏六千追
比法司議以監軍無封疆責難與廷弼同論獄屢
待未决至次年以揚州知府劉鐸獄詞牽連擬辟
崇禎初釋放復官先是既殺楊左諸臣丙旨又
以惠世揚同惡相濟亦命拿解究問鎮撫司讞上
付法同坐以交結王安倡議移宮諸罪擬斬會審
時掌道徐揚先問曰你說邵尚老切配是小人今
巨
果是小人否對曰諸公見地高明以爲君子世揚
愚昧故以爲小人衆惡其言遂責三十板爰書中
故稱爲扦罔之冥頑云其以交內擬大辟也日
青衣小帽入直房謀定策也鼎湖未泣謀定何策
龍馭旣升普天縞素矣靑衣入直有是理是事否
當時逮入詔獄者先後凡十七人獨方惠二公
幸得不死重見天日至崇禎末始登啓事方公
任粵西廵撫聞甲申之變悲憤而亡惠公於易
代後猶靦顏出仕異哉
崔呈秀踈薦張鶴嗚又薦孫杰吳淳夫等十四人
才品宜亟擢用劾徐良彥宜罷斥
又疏諛魏忠賢修城之功叅肅甯令劉賁卿削奪
去O此諛璫之始也至次年二月又疏云臣薦魏
忠賢修城一疏不知者以爲行媚中官非臣與人
爲善之素心也伏祈勅下部院察朝野臣民公言
若事事得實不但史官書之埀於萬世見中官出
類拔萃且見臣稱人之善以堅其末路目前千譏
萬罵臣固安之
乙一
自此疏出而後之稱功頌德者遍朝野矣早秀
之肉固犬豕不食此亦不足記特記之以見作
俑之自耳
提督九門太監金良輔劾御史倪文煥擅責門軍
奉嚴旨查究文焕急求解於呈秀呈秀引入璫幕
靑衣叩頭求爲義子璫領之閱數日卽具踈劾李
邦華東林高足與姪李日宣及趙南星魏大中毒
腸辣手掃空善類周順昌與大中緒黨傾朱童蒙
汪文言廷杖南還扁舟與順昌會於姑蘇門外近
日又邀大中過姑蘇為十日飲大中以孫託順昌
以女許焉至於給假囘日坐三大船資貨充盈壓
沉一舟狼籍河干白鏹暴露通人掩口林枝橋奥
援署選惟賄是聞宜究處鄒元標講院碑宜行毀
碎有旨李邦華等俱削奪內有貹私狼籍者撫按
提問書院碑卽時碎毀
自古未有貪財至壓沉一舟者當時宵小肆口
横詆不顧事理大約如此不特文煥此疏也餘
不能盡載姑記此以見一班云
御史賈繼春疏言王安以修郄之故倡移宮之說
楊漣左光斗希寵功虐逼辱康妃虧損聖德傅櫆
參汪文言左光斗魏大中漣在其中矣於是先發
遮飾之計而叅內之疏出叅內者借題也不過為
自免之計今日不可不明其所以當死之罪以破
其借題之奸聞若輩從前倡惑之說久播中外且
撰爲傳記淆亂聽聞不可不禁也奉旨楊漣左光
斗妄希定策串通王安倡爲移宮之事又與魏大
中周朝瑞哀化中深盟固結黨護熊廷弼夥壤封
疆鐵案既定猶貪其重賄使汪文言內探消息暗
弄機關及文言事發乃巧借題日以掩罪信口裝
誣毫無影響朕深切痛恨已將廷弼處决傳首九
懲
云
T1
邊楊漣等雖追脏身故顧大章限十日內結案爰
書旣成就依這本說將諸奸罪狀及守正諸臣向
日疏揭并近日屢旨着史官纂集成書頒行天下
繼春請優待選侍是也然是第一截後卸過范
濟世疏未上而揭發抄衆正收之見張愼言薦
牘是第二截此疏以楊叅內爲借題幾刊黨碑
卷二二
是第三截璫敗後又踈以楊叅內爲正題是第
四戴此旨內稱毫無影響正從借題二字起也
裕妃之死成妃之革是有影響否他可知已國
是明而借題破前後翻覆肺肝如見諒哉聖諭
所云惟其反覆所以爲真小人也嗟嗟繼春前
美不足數矣後美不足贖矣
御史周維持疏請將諸奸情狀奉有明旨處分者
逐一臚列頒示中外并將舊日倡建書院立時拆
毀御史張訥旣言京師書院原係官房爲鄒元標
馮從吾聚徒講學占作書院若東林書院乃李三
才科斂東南財賦竭小民膏血修建孫愼行高攀
龍窟穴其中書院爲馮從吾占據徽州書院余懋
衡主管鄭三俊畢懋良拾級而登皆於此得力江
右書院鄒元標旣潦倒劉一燝復誤國黨亦少散
諸臣居鄉種種不法因及鹽臣入省會講之非奉
旨書院俱折毁元標諸臣俱削奪鹽臣都察院覈
訥所指鹽臣爲前任李日宣時劉徽正廵鹽河
東大懼急出疏自明因倒身事璫遂大獲寵幸
御史盧承欽疏歴舉東林自顧憲臣李三才趙南
星而外如王圖高攀龍等謂之副帥曹于汴湯兆
京史記事魏大中袁化中等謂之前鋒李樸賀
沈正宗丁元薦謂之敢死軍人孫卒揚鄒元標謂
之土木魔神宜將一切黨人姓名罪狀榜示海內
有旨一切黨人不論曾否處分俱將姓名罪狀刊
刻成書榜示
時謂此舉大類元祜黨碑宋之石工乞免鐫姓
名承欽石工不若矣聞承欽不解文義宜其未
知宋事也
時有東林點將錄計百餘人以水滸傳天罡地
煞姓名配之又有同志錄人益衆皆王紹徽撰
造魏廣微等爲之宣布傳入禁中魏忠賢揭於
御屏以次漸除焉承欽之疏本此
御史吳裕中踈叅次輔丁紹軾綸扉重地不宜弄
舌鼓唇過則歸君善則歸已自失大節奉旨次輔






-
E
111m
三
於皇祖初起熊廷弼時卽首叅論今廷弼伏辜神
人共歡吳裕中以鄉戚兒女之情乘機報復顯與
廷弼一樣肺腸着拿午門前着實杖一百削奪
爲民杖畢舁至寓死
紹軾在閣偶失璫意是疏入紹軾懼求救於崔
呈秀會璫至上所呈秀隨至中極殿西隅密語
移時璫領之而去次日遂奉嚴旨逮杖蓋吳公
實熊之姻家呈秀以此激璫怒也
下誥敕房中書吳懷賢於鎭撫司拷掠死懷賢每
閔邸報見論璫疏輙批其旁日當如任守忠例卽
時安置等語適其族工部吳昌期以忤璫罷官懷
賢遺書稱之有事極必反反正不遠語語頗流聞
同官傅應星璫甥也據以入告又陰誘其僕程德
遠出所評疏及書稿送於璫璫大怒徑差校尉百
餘人至寓綁縛并及其子道升妾邱氏送東厥非
刑拷問申入東林一案坐以妄談朝政下詔獄旬
餘竟死杖下
吳爲徽之休寧人同時汪文言則欽縣人皆同
郡同官也一則以護善罹罪一則以嫉惡遭殃
其階禍畧同雖未免犯出位之戒然視彼稱功
頌德者至今使人羞道其姓氏不相去徑庭哉
保定撫按郭尚友馬逢臯問趙南星一案追脏完
日遣戌南星年老收贖有旨趙南星不准收贖依
律戍遣山西代州衛子清衡成莊很衛甥王鍾龎
戍永昌衛
先是趙公掌銓日尚友營求廵撫趙公以其行
賄有據力拒之至是璫黨卽擢尚友爲保定撫
窮治其獄嚴限比脏辱及子弟宅鬻無歸移住
寺廟夫人卽日憤死趙公至戌所踰年坐一斗
室顏曰味蘖齋惟弄筆爲適著有小論十首崇
禎登極已奉赦詔撫臣牟志夔故留滞不聽歸
竟卒於戌所姚文毅日此固小臣流毒然不如
是則楊左諸公魂遊北寺者公不得翺翔其間
負生前領袖矣
時羣小立意折辱諸君子以逢迎內意程公正
已以掌察開罪下撫按提問追脏獄上有旨程
三朝野紀
卷三
正已着親身擺站不准收贖刑部覆李若星遣
戍有旨李若星着撫按官重責一百板發遣時
撫爲郭增光按爲鮑奇謨奉行惟謹山西撫柯
景按安伸問張公愼言永戌竟刺其臂其他但
奉文行事不加苛督者又不足論矣
論內閣朕惟君臣父子人道之大綱慈孝忠敬古
今之通義我皇祖神宗早建元良式端國本父慈
子孝原無間然而奸人王之寀翟鳳翀何士晉魏
光緒魏大中張鵬雲等乃借挺擊以邀首功皇考
光宗一月御天千秋稱聖因哀得疾純孝彌彰而
奸人孫愼行張問達薛文周張慎言周希令沈惟
炳等乃借紅丸以快私憾迨皇考賔天朕躬纘緒
父子承繼正統相傳而奸人楊漣左光斗惠世楊
袁化中周朝瑞周嘉謨高攀龍等又借移宮以貪
定策之動希非望之福將憑几遺言委諸草葬以
待封宫眷視若寇仇臣子之誼謂何敬忠之義安
在幸天牖朕衷仰承先志康妃皇妹恩禮有加而
守正之臣凡因三案被誣者皆次第賜環布列在
勵
主
卷三
位特允部院科道諸臣之請將節次明旨諸臣正
論命史臣編緝成書頌行天下卽於新春開舘纂
修特命輔臣顧秉謙丁紹軾黃立極馮銓爲總裁
官施鳳來孟紹虞楊景辰姜逢元曾楚卿爲副總
裁官徐紹吉謝啓光余煌朱繼祚張獅華琪芳吳
孔嘉吳士元楊世芳爲纂修官凡係公論一切訂
存其華黨邪說亦量行摘錄後加史官斷案以昭
是非之實務在早完功成之日名曰三朝要典以
仰慰皇祖皇考在天之靈用副朕覲光揚烈之意
此諭出而僞史爲政正史去籍矣凡於持正論
者不特殺其身并欲汚其名矣三案是非後有
倪文正一疏其言極平極確不必具論諸臣祖
分左右始猶起於意見之偏既則深中璫毐極
意擠排豈特不顧事理抑且全昧本心所爲自
無足怪獨惜愆皇先旣親傳孝和與選侍有仇
之手諭矣後又以此諭爲誣揑斯時已非幼沖
而前後異詞乃爾豈聖性善忘耶抑指授由人
不克自主耶皇旣如此矣於逆賢何尤於諸
-111
臣又何尤
一時人品邪正亦不必深辯但觀從來未有附
內閹之君子與捐身殉難之小人則議論可別
白於此矣
夏光彛日東林操論不失愛君而太苛太激使
人難堪攻東林者不失調停而以此罪諸賢加
以一網不亦誤乎當東林盛時其重處惟一繼
春餘不過年例降處而已受者卽以爲不堪崔
魏之時諸賢重者備受酷刑死謫成遠配者鼎
纍至輕者亦必削籍奪誥日甚一日則攻東林
者之罪不可言也
內旨命差太監劉應坤等分鎮山海關等處一應
事務與文武將吏計議而行不時寫密封走報吏
部等衙門具公既諫止奉旨既稱永樂宣德間差
內使頗多明是祖制朕念封疆恹復無期故特遣
內臣查核兵餉原諭並無掣肘卿等大臣當思仰
體着遵前旨行
票内闞出鎮并此旨者顧秉謙也閣臣中惟丁
紹軾特疏諫止不聽
凡內閣奉差關防篆文日某處內官關防惟東
厰則日欽差總督東厰官校辦事太監關防其
飭諭最爲嚴重蓋永樂十八年所定也熹廟卽
位避御諱攺日官旗逆賢擅政內闍纷紛出鎮
秉謙獻俱票注太監二字遂以爲例先朝內閹
上疏稱萬歲爺自稱奴婢逆賢時盡廢此禮日
陛下日臣竟與外廷等矣
勅諭東厰太監魏忠賢我祖宗建都于燕賴東南
漕運以給軍餉若北新倉主事李柱明倖濫甲科
潛懷穿審心如厠中碩鼠形如梁上鵜鶘不思粒
粒皆萬民膏脂竟以汶汶潤一家囊槖偷盗之米
已盈二千九百石之多入已之脏已有一千八百
兩之數賴爾忠賢甘勞怨而如館發臺諫所未糾
去貪剔蠹嚴勒還倉一舉而上關國計下儆官邪
茂績如斯褒嘉何靳除賜銀幣羊酒外仍增廕獎
此賜勅獎勵之始嗣後連篇累牘封伯爵晉國
ト三
子十八
M二
公賜鐵券有過于九錫文者不勝概錄矣柱明
爲惠世揚門人惠逮。入都周旋不避形跡故及
于禍李雲南人
逮御史夏之合下鎮撫司打問追脏尋以二月日
斃于獄初御史以天啓初年廵視中城劾內草
厰與羣璫閧遂至批璫之頰璫有疏送閣傳旨重
治閣持之謂御史劾草場事而內持之兩相擊何
得偏責其事始寢至是忠賢用事理向來之傷其
類者遂借劾毛文龍言邊事令其黨倪文焕卓邁
疏劾逮問而死
錦衣衛百戶高守謙毆死翰林院簡討丁乾學於
家乾學于甲子年典試江西策問中有觸忤魏忠
賢語未旨降調矣已又因御史徐復陽叅同典試
官郝土膏復傳旨將乾學削奪乾學籍居京城守
謙微時故與有隙至是已寅緣璫門下爲錦衣官
知乾學方以觸璫懼禍擁集二十餘人突入其家
稱奉駕帖拿問乾學方俯伏聽旨諸奸將棍石亂
擊又傾捨財物一開而散乾學竟以毆傷欝憤而
民二二
死又有吏部郎蘇繼毆家居河南 縣因楊忠烈
被逮過周旋之于檻車中旋有以其事八告者將
遣騎逮問先使人恐嚇之蘇因懼禍自縊死
山西廵撫柯昶廵按安伸問張慎言遣戍回奏奉
旨張愼言黨邪害正鑽差避差罪難枚舉今以監
守自盗律永戌姑依議其周宗建私久不囘奏
聽其逍進無忌成何法紀繆昌期已經削奪仍繡
衣黃蓋開館招賔更見縱肆卽着錦衣衛差的當
官旗將宗建昌期扭解來京究問
周公初入臺卽有疏叅逆閹與客氏時闕猶未
改名所謂魏進忠是也闕深恨之其私人郭鞏
交通亂政公復再疏排擊不遺餘力忠賢旣專
政鞏力修舊怨故及于禍
繆公與高邑應山諸公素以聲氣相往來門戶
黜陟預叅末議然抑揚過當又牽以愛憎故多
不滿人意楊公劾璫被逐後璫拘其長班入內
栲問長班對以惟繆翰林來寓商量三日故遂
有代草之疑深中璫怒然代草實無是事繆公
三
自序中辨之甚詳矣
織造太監李實奏欺君蔑旨等事奉旨周起元背
違明旨擅滅原題袍叚數目又措勒袍價致連年
娛運且託名道學引類呼朋各立門戸一時逢迎
附和有周宗建周順昌高攀龍李應昇黃尊素
是東林邪黨與起元臭味親密干請說事大肆貪
婪吳民恨深切齒除宗建昌期已經逮解外其周
起元等五人都着錦衣衛差的當官旗扭解來京
究問李實仍安心供職該部知道
李實齷齪不識字在蘇杭日惟以叅論府佐楊
姜事與廵撫周公爲難然未有殺人意也適有
他事偶失歡於逆璫實司房在京求解於李永
貞語以必叅處某人等可以免咎遂爲代草此
筑。或云勒取空印本入京令李朝欽等申謀同
冩故後得減死未知事確否
直隸廵撫毛一鷺以民變聞奉有本日解散姑不
深究之旨已再疏三疏直云周順昌植黨附邪＃
口起釁用作招搖號召夥衆擁擠鼓噪幾無天日
三二
三
Ш
三九
已密擒首發大難之渠魁與脅從附和之餘黨以
頭佩韋等請速正典刑又以吳時信等同惡相濟
分別遣配併黜諸生王節等五人于是復奉有漏
綱渠魁之旨將并羅入廢籍諸臣云
浙江撫按亦疏奏官旂失落駕帖事奉旨黃尊素
着撫按差官解京自此後奉旨拿解皆下撫按不
復遣緹騎矣
黃煜人變述畧曰人變者述姑蘇義民殺校尉
之變也天啓子丑間逆璫專政屠毒緒紳所仇
怨多在江南乙丑六君子逮常熟顧憲副大章
與焉丙寅逮江陰繆宫諭昌期吳江周侍耶宗
建俄又逮無錫高中丞吳縣周吏部江隂李侍
御吏部直節抗爽遇事敢言初傳有點將等錄
皆逆黨所造羅列諸正人斥為黨獨未及吏部
名吏部慨然有皇甫威明之耻益奮發無顯忌
廵撫周公起元以爭織造削奪歸吏部爲文送
之所指斥內外甚具毛一鷺繼撫吳固璫義子
也涖任日吏部卽以送起元文示之一鷺恨甚
先倪文焕疏叅與魏給諫連姻事削籍矣至
是復以李實疏搆及之而逮逮者至邑令陳文
瑞叩見日公稍了家事吏部日吾無家事可了
顧左右日前有僧求書菴額此當了却因命筆
書小雲棲三字畢曰此外無一事矣遂同令君
宿縣署緹騎大索金錢未卽開讀士民聞之無
不酒泣欲為請命開讀日巡撫毛一鷺巡按徐
吉至觀者蜂擁不下數十萬人諸生楊廷樞王
節等前述士民意按撫戰栗不語一尉厲聲日
今日事與秀才何預諸尉各舉械將擊諸生忽
一人從人肩上躍出拽拳奔堂上急持尉之挺
械者復有四人繼出一躍登堂遂與諸尉毆吏
民喧從之首一人卽顏佩韋餘四人馬傑沈揚
楊念如周文元也五人持問尉此旨從何來尉
日實魏上公命我來于是五人大呼共殺僞旨
者一尉匿梁上鶖墮而死是日開讀不成禮眾
還過姑蘇驛遇尉之往浙逮黃侍御者騷驛遞
復聚歐之況其舟燬及駕帖事聞璫頗驚曰財
賦盡在江南奈何乃勒令撫按搜捕渠魁五人
挺身自任讞成大辟處决五人顔色不攺瑺頗
啣李實疏爲激變實乃命浙江廵撫潘汝禎請
建生祠以自解免相望成風生祠遂遍天下矣
天祚聖明逆璫授首蘇州祠成而卽廢蘇人卽
其下葬五人題曰五人之墓五人奮義日江陰
李侍御就逮常州郡城士民聚觀者亦數萬人
各挾短棍直呼入憲署殺魏忠賢校尉太守曾
公櫻素惠民撫之而定故義民之名逸不傳
蔡士順紀畧曰熹宗朝逆璫害正緹騎四出丙
寅三月十五日逮及周蓼洲吏部次早余亟往
省已在公解矣諸友至者數百人蓼洲神情意
氣不異平時見余卽問兄知李仲達否因出李
實疏旨相視則仲達暨高景逸總憲周綿貞撫
臺黃白安侍御俱在逮中姚現聞太史時在金
涇寄言馮杜陵促氽亟宜往常州視仲達十七
日遂別蓼洲解維行十八抵無錫聞高總憲已
自裁十九晨抵常州謁吳巒穉知仲達方抵城
4
1
三
下仲達鄉居聞逮束身待罪候邑令至卽擕手
登舟如長空孤鶴形影相吊情事絕苦余望其
神情意氣與蓼洲無異也曾二雲府尊過舟中
談良久年誼甚篤後江陰岑令公來同余見官
旂于南察院議所以酬之者仲達雖為司理入
踐臺端而淸介絕塵卽常俸所入俱為尊人見
復公佐酒費槖無私錢時見復在家設處未得
卽至廿一日見曾公聞有蘇州箠斃旂校事曾
公私語此信上聞朝端或從寬政可望生還忽
報南察院前有數千人忿激如雷言李官忠臣
何忍見其就逮與姑蘇不約而同奮臂大呼欲
殺旂校府尊卽往曉論囑余促仲達至余翊捍
同行塡街塞巷馬不能前仲達下馬拜求衆方
解散因遷官旂于東察院陳兵衛之廿二日開
讀尚慮民情洶洶或生變如蘇防禦嚴肅不許
一人隨入獨余周旋其間得觀駑帖仲達拜闕
畢遂留院署官旂亦知仲達居家孝友人共稱
寃未當繩以法也是夕父子同宿署中廿三日
遂行仲達慷慨就道真有百折不囘之氣同行
者其兄伯發及友人陸養素陶自然也臨別託
余謝府尊余不勝嗚咽府尊亦淚下嗣後委曲
周旋不遺餘力若曾公者當于古人中求之矣
蘇城激變一事撫按具題宻緝當日諸人而二
三同志皆入網羅賴寇禮亭府尊曲加保全得
免鈞黨之禍曾寇二公爲德于吳至今棠蔭兩
地也曾名櫻江西峽江人寇名慎陝西同官人
成明義記遺事畧云丙寅春仲達被逮舟至昆
陵吳巒穉先生逆之于道憩之家飲食慰勞如
平生歡伸達篝燈閱先生兩郎文歎曰兩君皆
遠到器惜吾不及見先生愀然命雨郞輟譜茲
後亦勿令吾兒讀書先生日書何必不讀但勿
學汝眞正讀書仲達日還須勿令從好先生始
得忽不覺相視而咲翊日徐子元修自江上來
相對悲憤欲慟仲達止之日元修何必然但他
年史筆借重數言便堪不朽耳先生日昔蔡元
定竄道州晦菴餞之蕭寺坐客有泣下者晦菴
长三二
微視元定不異平時嘆日友朋相愛之情季通
不挫之志兩得之矣不圖今日親見此一番光
景眞一夕干古遂共命酒呼盧仲達浮大白自
賞日飲酒恨不足今宵足矣越日緹綺促行仲
達遂入就公署宿先生復入署相存仲達索先
生素所讀易袖珍本者自携先生喜授之日吾
祝汝爲薛文淸乎遂洒然登舟而别先是仲達
從先生學時曾假館此署者數月署中亭日清
風亭仲達恍然疇昔先生日此行可謂不負所
學仲達日差不合此亭咲人耳嗟乎廉頑立懦
仲達眞足風千秋矣
鄒嘉生序端友集畧曰逆璫陷殺諸君子獨于
美
1?
三
吾友仲達不能措一詞蓋仲達所謂眞忠孝人
也誦其詩讀其書友其人問其官問其鄉而忍
殺之者非人也而崔賊忍殺之且必殺之仲達
就檻車之日傾城號踊而仲達引滿自如其師
吳巒稚以一讀書秀才館之飲之不少變色緹
騎環集其舍不爲動嗚呼此豈尋常師友哉余
卷三
猶憶夜分過巒穉叩仲達此時胸次什麽生仲
達咲言吾亦有解吾前生當是蔡京章惇受用
太過須此輪迴耳微諷以高總憲之義輙泣然
日昇有老親在嗚呼仲達乃所謂真忠孝人也
吳先生諱鎮巒武進人以宿儒教授里中先忠
毅少從先生學以道義相砥礪先忠毅殉難後
先生簡當年往還尺牘詩文彚編曰端友集行
世同志題序甚多僅錄一二以見其概後先生
以崇禎甲戌登第國亡殉難去先忠毅之變已
二十餘年端人端友始終一癸故并誌之于此
若大節別有紀載茲不具述云
高公先一夕聞逮信卽作遺表日臣雖削奪舊
系大臣大臣受辱則辱國謹北向叩頭從屈平
之遺則君恩未生結願來生乞使者執此報皇
上書畢自沉園池中北面捧心乾立不動水僅
濡下體家人奔救之已氣絕矣蓋公生平學
問得力故去來之際脱然無礙如此縣令欲執
其子付緹騎賴曾郡公釋之已奉旨追究漏洩
卷三
根因仍坐以配贖亦賴曾公保持得免大累
諸公先後逮到皆奉旨送鎮撫司打問許顯純
掌司事而崔應元副之到卽一夾一极敲八十
笞四十棍謂之一套拷掠時有名爲聽記者倨
堂中指揮如意又有打事件者絡繹道路必取
內意發落各坐脏四五千不等復奉嚴旨五日
一比每比必酷刑交加至五月中因天變停刑
始少緩須臾而繆公則先以四月二十九日畢
命矣六月中仍開刑嚴比周忠毅公周忠介公
俱以十七日報亡黃忠端公以二十九日先忠
毅公以閏六月初三日相繼亡所以致死之狀
不能詳亦不忍詳其未完脏銀仍行原籍勒限
拘家屬追比周忠惠公以閏六月十六日下獄
卽未旨炤李實原參坐脏十萬勒限嚴比至九
月初十日報亡
五月初六日巳時天色方皎潔忽有聲如吼從東
北方漸至京城西南角灰氣湧起屋宇動蕩須臾
大震一聲天崩地塌昏黑如夜東自順成大街北
至刑部街長三四里週圍十三里盡爲虀粉屋以
數萬計人以萬計王恭厰一帶糜爛尤其僵屁蕩
叠穢氣薰天瓦礫盈尺飛舞街道門戸毀製一空
城中卽不被害者屋字無不震蕩狂奔肆行之狀
舉國若狂象房震倒羣象亦俱逸出遙望雲氣有
如亂絲者有五色者有如靈芝黑色者衝天而起
歷時方散長安街一帶時從空飛墮人頭或眉毛
和鼻或連一額紛紛而下大木直飛至密雲石駙
馬街五千厅大石獅子飛出順城門外所傷男
三十九
三八
俱赤體寸絲不挂衣服俱飄在西山挂于樹梢昌
平州教塲中衣服成堆人家器皿首飾銀錢俱有
仕紳在途打傷者甚多至壓死家眷婦女者又難
枚舉矣
朝天官三殿兩廊災焚房屋一百三十一問宮中
獸頭沖下打死內官二人有詔下廷臣修省兵部
尚書王永光疏言諸臣條上封事有停刑罷稅外
卒未能寬恤何人恩免何項概以知道了三字荅
之委之不知猶俟悔悟之日知而不改何時是蘇
息之期奉旨以危言激聒責之
永光先有踈頌璫矣至是因司屬王陞張履端
强之疏救大獄因天變請修省寬刑大拂內意
未幾放歸崇禎初遂借忤璫名起位冢宰肆惡
種種事詳後紀
刑部尚書薛貞審成揚州知府劉鐸獄詞上之命
斬于市初錦衣衛緝得遊僧本福指爲東林淵藪
乘機造謗以鐸詩扇爲証旣下獄以前詩為歐陽
暉所假事白得釋在京候補復爲張體乾緝獲誣
與方震孺同謀爲在獄李承恩李柱明用賄求寬
下鎮撫司提問又誣以與假官曾雲龍倩道士方
景陽咀呪厥臣發刑部定罪始提戍旣擬絞忠賢
矯旨令重擬尙書薛貞遂阿內意叅司官賣法削
職方震孺加絞罪一等斬劉鐸咀呪重臣决不待
時疏入允之鐸與曾雲龍家人劉福等卽日駢斬
于市方貞再鞠時語鐸曰當今之時以己功名爲
重他人生死何與己事鐸日一時功名有限千秋
淸議難逃貞大恨撲之二十崇禎初定逆案貞與
張體乾俱擬斬
命逮歙縣民吳養春吳君實程夢庚等解京究問
養春與養澤兄弟分財搆訟有年至是澤之僕吳
榮至東厰首養春侵占黃山種種罪狀遂遣緹騎
逮問懸坐貹銀六十餘萬不止又坐追山塲木植
銀三十餘萬差工部主事呂下問刻期追解下問
擕僕妾三十餘人至骚擾愈甚搜通邑富戶科派
之于三十萬外更增二萬餘縱放白役逼辱婦女
民不堪命羣起鼓譟下問懼挈僕妾而逃焚棄勅
書事聞復遣大理寺副許忠吉代下問吉本歙人
至則以上官體自豪濫詐鄉人納賄作奸土民復
開然起頼知縣倪元琪委曲調停之始定
編修吳孔嘉興養春有世仇時以纂修要典入
璫幕故引吳榮搆成此獄波累合邑殺多人
後坐逆案問徒
御史梁夢環先以查關稅嚴旨責令囘話至是奏
上奉旨梁夢環姑不究熊廷弼雖正典刑家資巨
富其取發關外軍前銀十七萬二千兩並無開銷
三朝野紀
卷三











着彼處撫案提家屬追變產勒限解部以助大
工狗情隱飾責有所歸左都周應秋亦疏言撫按
追脏當嚴犯官楊漣左光斗等脏私鉅萬奉旨追
大工迄今絕無消息各犯其家不貧其局易結
請置循環簿二扇遠者四月一繳近者二月一繳
庶無沉閣等弊奉旨這奏深裨益憲綱楊漣左光
斗等脏私限刻期奏銷
楊公居官廉潔被逮日不能具官旂費士民置
募簿于四門醵金之追脏令急宅居盡鬻母
妻棲止城樓乃言家私巨萬應秋良心死盡矣
大獄旣興凡可殺人媚人者無所不至漳浦知
縣楚烟追比肆毒于周忠惠公子彥陞江夏知
縣王爾玉逼死熊公子兆理黃州推官王萬金
于梅公之煥之獄鍛煉周密惟吾郡郡侯曾公
櫻護持先忠毅與高忠憲二家不遺餘力至捐
金以應緹騎寛限以比冤脏種種厚德不盡述
也又若應山知縣夏之彥立簿募金以助楊公
蘇州知府寇慎吳縣知縣陳文瑞庇覆周忠介
卷三
氏
家武昌推官鄧來鸞委曲周全熊公家皆一時
之卓然者
陞周應秋為吏部尚書崔呈秀爲工部尚書應秋
素極鄙穢先年求司空缺于趙高邑至屈膝不已
趙鄙之常語人日吾入山三十年不意士風掃地
至此至以媚璫陞冢宰秤官索價每日勒足萬金
都門有周日萬之目手復狠辣凡門戸中糾本叅
及者輙借推陞題日以供誅求爲之同心行事者
文選郎李夢龍也遂至削奪無虛日後定逆案評
云頌美三十九本題請公侯伯誥攺武蔭爲文蔭
借推人以處人擬戍遣李薆龍則以附奸媚逆望
風承旨引交結近待律斬以兩人較之則應秋之
罪實未蔽其辜也
虞大復應秋之壻也素以狂逸自負致書應秋
云挾泰山以超北海在壻固不敢望入寶山而
空回想岳亦不能忘情也盛爲時傳頌竟由南
郎陞江西提學副使後亦入逆案
崔呈秀母死當丁艱奉旨奪情不准守制遂緋袍
天二二
視事如故禮部尚書來宗道爲之題覆卹典直曰
在天之靈奏文書時讀至此上亦艴然變色用御
筆圏出此四字已又命兼左都御史列銜都察院
蓋欲箝制諸御史此又從來官制所無至七年
月不由會推內旨改任兵部尚書旣握天下之兵
權矣祖制任大兵者親族俱不許掌管兵事呈秀
竟用其弟凝秀爲浙江總兵不特背祖制直顯著
無將之心云
諭內閣朕昔在青宮聞皇祖年間有逆犯皦生光
揑造妖言謀危社稷離間皇祖誣害大臣朕深爲
痛恨切齒自朕沖齡踐祚之際值東林邪黨盈朝
或陷朕孝德不光或棄祖宗封疆不顧幸荷上天
嘿佑寶璽呈祥牖朕憬然羣奸敗露其元惡大憝
雖復芟除而脅從宵壬不無漏網前已屢屢特諭
马
開曉再三欲令易靣改心咸與更始不謂法紀凌
替之後人心迷錮已深乃尚有等未盡奸徒怙惡
不悛密弄線索或巧布流言蜚語或揑冩匿名文
書害正黨邪熒惑視聽卿等可傳示厰衛都察院
■三
湖一
五城廵捕緝事衙門廣布軍番嚴加體訪如有前
項姦徒仍蹈前愆確有的據卽先將正身拿住具
奏細細研審必要窮究到底根翰造謀主使之人
明正典刑以息邪說昭朕一代平明之治
時有匿名榜掲後宰門到忠賢反狀忠賢怒疑中
宮父張國紀及被斥諸臣爲之因增邏卒數百人
欲以此興大獄盡殺林下疑似諸賢而由國紀以
搖動中宮事成則以魏良卿女進府丞劉志選偵
如之遂疏叅張國紀罪狀罄竹難書有媒宮婢韋
氏作妾鬻獄輙稱懿旨等語內訾丹山之穴藍出
之種直指斥中宮氛祲甚惡末復云肘腋重臣彈
忠弼亮協贊中興聞有伏莽之奸藏頭露尾投間
抵隙爲一網打盡之計前之謗書今之蜚語望叮
嚀緝事衙門嚴拿究治蓋匿名榜所指忠賢佐命
七十餘人故志選有一網打盡之語御史梁夢環
繼疏叅國紀罪狀引志選丹山之穴等語以傾中
宫有旨張國紀著革去爵祿囘籍省愆中宮性鲠
直數于上前以顚倒舊章爲言蓋指容魏也
又上一日幸后宮見几上書一卷問何書后日趙
高傳上默然忠賢聞之益怒次日伏壯士數人于
便殿上御殿搜得之身懷利刃上大驚送厰衛逆
闕欲誣后父國紀謀立信王爲不軌以興大獄謀
之王體乾體乾日主上凡事憒憒獨于夫婦兄弟
間不薄脫有變吾輩無噍類矣忠賢懼乃亟殺之
以诚口
中宮爲秉筆劉克敬所選忠賢因遷怒克敬并其
炤管老閣馬鑑俱降發鳳陽縊殺之旣殮復蘇衆
人俱聞棺中格格有聲畏逆賢故遂埋之崇禎初
聽歸攺葬志選梦環崇禎年俱以傾搖母后逼逐
戚臣擬大辟斬决
先是中宮之立上決之于穆廟趙貴妃妃云此
女端重遂立之其客氏所欲立者宸妃王氏也
以此客魏相結布計搖動中官云
蔣光議讞語日逆璫方張舉國若狂大率操戈
矛于儕輩開羅網于縉紳耳未有敢發大難窺
伺宮幃借搏擊貴戚之名行離間國母之實如
二臣者幾令天子不得庇其外戚國母不能全
其生父卽寸斬二奸亦不足贖乃志選潑口兇
鋒脅持問官曰薛貞枉殺劉鐸致有今日之反
坐前車可鑒此無論盈廷討賊與宻告羅織者
不同而以譏刺逆璫者與讒謗國母相提而論
其不道無入臣禮莫此爲甚矣以奸邪兼之悖
逆罪在十惡之條應從罵母之律
浙江廵撫潘汝禎首疏請建魏忠賢生祠用致祝
釐奉旨據奏魏忠賢心勤體國念切恤民憫兩浙
姓
辛
四
中
文焕疏同鳴泰又請建祠保定祠名旌功鳳翼與
巡按盧承欽疏同寧遠廵撫袁崇煥疏請建祠遼
東祠名德芳總督閭鳴泰廵關梁夢環疏同天津
廵撫黃運泰疏請建祠天津祠名威仁鳴泰卓邁
疏同提學御史李蕃疏請守祠官
運泰迎喜容于郊五拜三叩頭乘馬前導如迎
詔儀像至祠所安置訖運泰列班丹墀率文武
諸官五拜三叩頭已至像前萬福口稱某名某
事蒙九千歲扶植叩頭謝又某年某月蒙九千
歲陞拔又叩頭謝致詞畢就班仍五拜三叩頭
旁觀者汗下運泰详洋甚得意焉
宣大總督張樸疏請建祠宣府祠名隆勲廵撫秦
士文廵按汪裕張養素疏同張樸又踈請建祠大
同祠名嘉猷廵撫王點等疏同中書郭希禹疏請
將自置山地二百畝敬捐以祝厥臣喬松之壽大
同新任廵撫張翼明疏請為厥臣建坊以示華夷
有旨名一代祟功
大同祠成上梁之日王點托病不出故急逐之
而用翼明翼明至無可媚乃請建坊愈奇而
愈下矣
山西廵撫曹爾禎疏請建祠五臺祠名報功總督
張樸廵按劉宏光疏同登萊廵撫李嵩踈請建祠
有旨准于府城水城各建一祠寧海院名景仁蓬
萊閣名留敬山東廵撫李精白疏同延綏廵撫朱
童蒙疏請建祠榆林祠名祝恩三邊總督史永安
陜山廵撫莊謙疏同督理三山工部郎中何宗聖
疏請建祠房山祠名顯德又疏稱房山知縣楊齊
芳捐銀百兩士民高甯等捐銀二百兩置買香火
地附祠崇報上林苑鄉宦庶吉士李若琳等疏
建祠蕃育署祠名感思督理崇文商稅戶部主事
張化愚疏請建祠房山縣長溝地方祠名廣仁督
理蘆溝橋工部郎中曾國禎疏請建祠橋側祠名
隆恩廵視五城御史黃憲卿王大年汪若極張樞
智鋌公疏請建祠宣武門外順天府尹李春茂疏
請建祠宣武門內順天府鄉官通政司經歷孫如
列疏同并請賜御製碑文祠名茂勛上林苑監丞
張永祚疏請建祠良牧署祠名存仁坊名功高册
府嘉蔬署祠名洽恩坊名洪恩流芳林衡署祠名
永愛坊名一代元勲提學御史李蕃疏請建祠永
安門
內閣李永貞最爲逆賢用事家在通州蕃制匾
額送至其第永貞不受人皆快之
國子監監生生員陸萬齡曹代阿等疏言臣聞縱
横之世楊墨充塞聖道榛蕪子輿起而闢之廓如
也故萬世謂孟子之功不在禹下至今千秋廟貌
卷三
比隆尼山我明列聖相繼聖道昭明不意顯皇中
年東林僞學自立旂幟欲釣高名忍揑浮詞巧衊
君父誣先帝爲不得令終陷陛下爲不能善始罪
惡滔天聖學墜地此孔筆所必誅孟舌所不赦也
恭遇中嶽毓靈尼山吐氣篤生聖輔督獻魏
程師提下世貞心佐一朝乾斷披丹開導首勸鸞
輿視學竭力匡勷立補累朝缺典而且清軍實以
牡國威捐逋税以甦民困宸居遞建而九賦無增
行
血
藩邸同封而四方不擾其最有功世道人心爲聖
門攸賴者芟除奸黨保全善類自元凶就繫而天
下翕然稱明此卽厥臣之誅少正卯也自要典昭
垂而天下翕然稱孝此卽厰臣之筆削春秋也朝
廷之上昔爲魍魎糾結之區今日何由開朗孔孟
之門昔爲邪慝冒借之窟今日何由清明是厰臣
驅蔓延之邪黨復重光之聖學其功不在孟子下
臣等涵濡厥臣之教佩服厥臣之訓合帝都為起
化之地國學爲首善之區伏願于監西勅建厰臣
生祠後楹卽祀甯國先公與先聖啓聖之祀同舉
並行更願皇上製碑文一道勒石顯揚奉旨自東
林邪人聚徒簧鼓淆亂國是搆釁宮闈賴厰臣獨
持正議匡挽頹風一時門戸之奸如鏡炤膽兩長
慈孝之媺若日中天功在世道甚非渺小至于安
內攘外剔蠹除奸免稅蠲逋扶良抑暴衿弁之徒
得以貼席緩帶家誦戶絃皆厥臣恩德所被太學
諸生請于國學建祠祝釐具見彛好卽着鳩工舉
蔡士順日萬齡欲孔子先禪素王然後禪以天
下也聖輔二字便是舜禹之案三朝要典襲六
經而七矣
後有監生李映日疏引周公用天子禮樂郭汾
陽封王例時烈皇已登極爲通政使駁寢未上
故映日亦未入逆案僅下獄問罪
五軍都督府錦衣衛等衙門公侯伯駙馬等官博
平侯郭振明等公疏請建祠賜額名德芳保定侯
梁世勖疏請建祠安定門外五軍營大教場祠名
著愛襄城伯李守錡疏詰建祠京營祠名鴻勛靈
璧侯湯國祚武淸侯李誠銘各疏請捐資附祠共
祝山東廵撫李精白疏請建祠省城內云厥臣仁
威彈壓乎山川澤滲漉乎中外堯天之巍蕩帝
德難名時雨之霑濡元勳还著有旨祠名隆禧河
道總督李從心登萊廵撫李嵩疏同廵按黃憲卿
疏請又有旨祠日湛恩
一祠兩名于是議兩殿分懸撫前而按後焉
精白先以麒麟歸瑞于厰臣具疏後卽裹送其
第至是請祠請額極力揄揚堯天巍蕩帝德難
名噫是何語耶
憲卿在京已一再建矣抵任復說繼請上梁之
日二臣俱親誼展拜擬柱聯云至聖至神中天
地而立極乃文乃武同日月以常明精白以多
福多壽易乃文乃武四字惟恐頌禱之未至也
濟南道副使梁廷棟届期獨不至祠所漕監李
明道至河二部道俱行屬禮廷棟獨以客禮見
于舟次李闕送不登岸梁亦竟行不顧歸卽堅
請終養時崔呈秀正奪情云
E4
河南廵撫郭增光廵按鮑奇謨各疏請建祠開封
祠名戴德
此祠毀民房二千餘間建宮殿九重宏麗爲古
今所無建標祠所直書大工蓋大梁道周鏘祥
符令李寓庸爲之延綏廵撫朱童蒙建祠直用
玩璃瓦毫無避忌閻鳴泰公然稱人心歸依天
心向附李精白稱堯天帝德皆顯然著擁戴之
形不以為異也
總督漕運太監崔文升鳳陽督撫郭尙友廵按宋
同
自
三四
禎漢廵漕何早廵鹽許其孝公疏據漕道朱國盛
等工部等官顧民碞等知府劉應召等合詞請建
祠淮安祠名瞻德臨清提督工部侍郎吳淳夫疏
請建祠名萃德
東昌知府王堯民收進逆祠募疏不發谆夫疏
叅之遂削職爲民
廵鹽龔萃肅疏請建祠長蘆祠名留恩湖廣廵撫
姚宗文疏請建祠武昌祠名隆仁鄖陽廵撫梁應
澤廵按温臯謨疏同
1う
■十
應澤復欲建祠于鄖陽荆南道蔡善繼不肯申
詳迫之至再蔡以挂冠争之應澤將疏叅聞熹
廟崩而止
廵鹽李燦然疏請建祠河東祠名褒勲山西廵撫
牟志夔廵按劉宏光疏同淮揚廵鹽許其孝踈請
建祠揚州祠名瞻恩總漕郭尚友廵按宋禎漢疏
此祠上梁日熹廟哀詔已頒其孝等哭臨畢仍
脫縗經易吉服相率往拜還復易服哭臨旁觀
者咸爲咋舌惟副使來復不與
楚王華奎疏請捐金一千兩助建祝釐有旨嘉允
親王為國藩屏何德之感何威之刧而乃有此
舉乎噫亦異矣
三邊總督史永安疏請建祠周原祠名懋懿陜西
廵撫胡廷宴廵按莊謙疏同孝陵衛指揮李三才
疏請建祠孝陵前祠名仁溥命守備太監享祀總
督河道蘇茂相請建祠鳳陽皇陵之次祠名懷德
南京守備太監請建祠皇城東祠名崇勳時惟福
卷三
建未有請江西亦最後七年冬巡撫楊邦憲廵按
劉述祖方疏請而璫已敗矣
總計建祠共四十所在諸臣旣為逆賢也人自
不敢不爲逆賢也用至楚藩之捐勛戚之建
祠獨何心乎蓋與國同休戚卽使攺唐爲周革
漢而莽尚賴朱虛之誅諸呂大尉之入北軍今
乃齊心擁戴罔念國恩生何以靦顏稱世臣死
何以對二祖列宗也定逆案時竟不之及而張
鳳翼蘇茂相梁夢澤史永安諸人公然漏網其
一二守正者亦竟無格外之旌嗚呼蒲州諸公
不得辭其責矣
以皇極殿工成晉魏忠賢為上公原封肅甯侯魏
良卿進甯國公賜鐵券世襲加吏部尙書周應秋
等十八人宮保賜銀幣馮嘉會崔呈秀廕子錦衣
衛指揮世襲郭光厚薛鳳翔廕子入監孫杰陞工
部尙書科道郭興言等加銜賜銀幣有差又勅賜
忠賢庄田二千頃甯國公祿米照魏國公例歲支
五千以示酬眷至意
卷三
二
又論甯遠解功加恩魏忠賢三等蔭弟姪一人
錦衣衛指揮使世襲王體乾等各陞賞有差旣又
以厥臣安攘天下加寧國公魏良卿太子太保封
魏鵬翼安平伯魏良棟東安侯世襲時良棟僅四
歲鵬翼僅三歲餘官各進爵有差
時北兵侵邊進圍甯遠兵備哀崇煥固守不下踰
月圍始解內外文武大吏咸歸功逆賢僉日仰頼
厥臣指授方畧克奏膚公不有殊典曷酬大勳吏
部尚書周應秋等翰林掌院楊景辰等太常卿林
也
而已
五七
宗載等科吳宏業等道安仲等南京部院王在晉
等俱具疏頌功德或合奏或單詞揄揚鋪張懽呼
舞蹈旨亦應之如響于是封爵濫觴益不可紀極
大小九卿科道各官俱加宮保尙書都御史太常
太僕等銜蔭錦衣者幾及千人陞袁崇煥爲右僉
都御史廵撫遠崇焕以賞薄觖望至疏請建祠
矣賞薄如故乃具踈引疾回籍
是年冬季縉紳戸部有五尚書另有一尚書在吏
部管侍郎事兵部四尙書工部五尚書一右都侍
三引
郎一儒士出身貢部郎署卿二十二人兩司八人
右都一人十三道爲卿貳者二十四人六科十五
人又為尙書一副都五少卿五其守本御者四人
吏尚周應秋連頌璫三十九疏請益封公侯伯戶
尚郭允厚四十疏請給庄田祿米等項工尚薛鳳
翔四十疏請給第宅鐵券豐城侯李承祚請如中
山王例封兩公並鎭兩都此其最甚者餘不足計
禮部題應天主考奉旨陳具慶張士範俱着陞翰
林院侍講云
舊例兩京主試俱用宮坊逆賢抑庻子賀逢聖
孔貞運等特簡具慶士範主應天試徐時泰孫
之獬順天試俱從編簡超陞侍讀眞創見也順
天中式崔呈秀子崔鐸應天中式周應秋子周
錄後皆康革經林弱种
是時主試者因鑒前科試官以錄語得罪無不極
力獻詔浙江主考陳盟出論題巍巍乎惟天爲大
m
唯堯則之孟題文王以民力爲臺爲沼三句蓋西
湖逆祠甫落成也應天出題時有擬此謂惟仁人
爲能愛人能惡人者張士範嘆絕以爲妙同考武
進卯縣岳凌霄抗言對日今日之士上固不可得
罪朝廷下亦不可遺譏淸議這能惡人三字也覺
太傷天地之和張面赤不能答陳以冷語解之張
次題仍出見而民莫不敬至施及蠻貊湖廣主考
李明睿錄叙備列鎭守諸關名副考李魯生後序
極詈楚風之惡訾及宋玉屈原爲鐵麗妖靡蓋以
逆閹因楊忠烈故極惡楚人也惟江西主考倪元
璐出皜皜乎不可尚已題因時方擬逆閹于先聖
建祠國學司業朱之俊揭示有云上公之功在禹
之下孟之上故以此暗駁之策問中亦多箴時語
至引王文成備宸濠事爲言使道關不敗禍不測
矣以田吉爲兵部尚書霍維華總督薊遼袁祟焕
不爲逆闕所喜邊功不加恩廕維華踈言崇煥功
高賞薄乞以已廕讓之以昭公道末又點崇煥談
欵之誤有旨切責先是六年秋上幸西苑與二小
a 11u
闕泛舟爲戲忽風起舟覆上與二閹俱溺水中二
闕死上幸獲救由此不安至是加劇維華聞之進
仙方靈露飲其法取上號粳大米淘净入水既蒸
之底中安長頸大口空銀瓶一箇米漸添漸熟
水漸熟漸易不數易而瓶中之露滿矣乃米穀之
精也上飲而甘之以餘瀝分賜近侍久之傳諭不
用而聖體日漸浮腫醫葯不效逆賢聞之誚責維
華華又偵知上彌留遂故作相左之態因崇煥上
疏急出此疏且自請出鎮以遠之矣初華以崔呈
二
卒
秀吳淳夫之薦起用其妾有爲逆賢甥孫者刺因
稱愚甥孫壻且妾弟陸藎臣爲午門璫故得聞內
事最早最悉持公封讓子廕知兇局將敗眼明手
快故爲異同也田吉庚戌進士以殿試懷挾被緝
罰三科選雜職壬戌以蓮妖之變吉願請纓遂授
鄆域知縣搜流民遺産變價入槖乃因逆瑺肺親
夤緣陞兵部不三年卽登宫保尙書極品矣後以
交結律入逆案斬決
禮部題國子監秋祭文廟有旨遣甯國公魏良卿
行禮舊例必遣輔臣至是因禮部尚書來宗道獻
諛題良卿往行祭之頃怪風暴起殿上燈獨盡滅
良卿驚悸伏地久之始能出聲說者謂先聖有靈
不享非類之祀如此
上疾大漸二十一日有旨諭吏兵二部奉聖夫人
客氏子侯國興封伯爵二十二日工部三殿告成
叙功奉旨加封厥臣子弟一人東平侯朝臣增秩
賜金有差益濫觴于搜功云是時大行崩問已傅
二功謝思之日卽鼎湖攀髯之日所謂旨者非大
行非嗣皇也矯旨于無可矯之日所拜之恩誰之
恩與噫諸臣七尺之身從此永爲逆闍有矣
是時羣臣俱在寓聞訃恐入朝有他變生死且不
測厥明至殿門宦者持門不得入告以宜用喪服
旣攺服又言未成服冝如常羣臣奔走出入者三
氣喘且不續哀訴宦官乃得入行哭臨禮司禮太
監上體乾及忠賢在喪次獨體乾語禮部備喪禮
忠賢目且腫無所言羣臣出獨呼兵部尙書崔呈
秀入屏人私語移時秘不得聞或日忠賢自欲篡
卷三
而呈秀以時未可止之也蓮黨先又獻計欲令宮
妃假稱有娠而竊魏良卿子以入忠賢輔之如新
恭之于孺子嬰忠賢納其說令人諷懿安皇后后
力拒不可日從命死不從命亦死等死耳不從而
死可以見二祖列宗在天之靈忠賢無以難乃召
信王卽皇帝位
九月上尊謚曰達天闡道敦孝篤友章文襄武靖
穆莊勤近皇帝廟號熹宗
三朝野紀卷終


