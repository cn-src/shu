全宋诗：释绍昙
　释绍昙　矮道者
　释绍昙　爱山
　释绍昙　安兄号不动求语
　释绍昙　拗云
　释绍昙　跋北磵和尚自赞灵照颂
　释绍昙　跋禅会图
　释绍昙　跋永明惟心诀
　释绍昙　板黄
　释绍昙　宝公赞
　释绍昙　北山
　释绍昙　焙经
　释绍昙　别山和尚赞
　释绍昙　别源
　释绍昙　布袋浴江图赞
　释绍昙　布袋赞
　释绍昙　采蕨
　释绍昙　曹溪六祖大师赞
　释绍昙　草衣文殊赞
　释绍昙　禅房十事　钵盂
　释绍昙　禅房十事　禅板
　释绍昙　禅房十事　拂子
　释绍昙　禅房十事　戒力
　释绍昙　禅房十事　蒲龛
　释绍昙　禅房十事　蒲团
　释绍昙　禅房十事　香印
　释绍昙　禅房十事　皐和子
　释绍昙　禅房十事　纸被
　释绍昙　禅房十事　拄杖
　释绍昙　昌侍者求斯道
　释绍昙　朝阳穿破衲赞
　释绍昙　朝阳赞
　释绍昙　痴绝和尚赞
　释绍昙　出山相赞
　释绍昙　船子赞
　释绍昙　慈林讲师顶相
　释绍昙　从禅人
　释绍昙　达磨渡江赞
　释绍昙　达磨赞
　释绍昙　大川和尚赞
　释绍昙　大慈环峰和尚赞
　释绍昙　大慧禅师赞
　释绍昙　大用
　释绍昙　代赞罗汉
　释绍昙　待月赞
　释绍昙　丹霞见庞居士灵照敛手而立图赞
　释绍昙　悼芳洲忏首
　释绍昙　悼时愚庵主
　释绍昙　悼云泉老师
　释绍昙　登金峨峰顶
　释绍昙　定庵
　释绍昙　定侍者奔乃师丧诸公以偈乃求题其后
　释绍昙　杜甫骑驴游春图
　释绍昙　端师子赞
　释绍昙　对月了残经赞
　释绍昙　返照轩
　释绍昙　放山室送芳上人见净慈偃溪和尚
　释绍昙　丰干赞
　释绍昙　佛临禅师赞
　释绍昙　赋梅
　释绍昙　葛坡
　释绍昙　拱秀阁
　释绍昙　古岸
　释绍昙　古柏
　释绍昙　古衲
　释绍昙　古樵
　释绍昙　古桃
　释绍昙　古岩
　释绍昙　古源
　释绍昙　观音大士赞
　释绍昙　观音赞
　释绍昙　观知客归葬亲求语
　释绍昙　寒山题诗赞
　释绍昙　寒拾赞
　释绍昙　贺弁山和尚自双林赴金山
　释绍昙　贺洪锦溪出世雁山能仁１
　释绍昙　贺洪锦溪出世雁山能仁２
　释绍昙　贺天童灭公和尚
　释绍昙　贺天童心首座出世仗锡
　释绍昙　贺顽极和尚住越州光孝
　释绍昙　贺友山新建成东皋接待
　释绍昙　黑山
　释绍昙　横江
　释绍昙　浒眼
　释绍昙　化城山主化田
　释绍昙　化冬果
　释绍昙　划柴
　释绍昙　怀樗寮
　释绍昙　慧禅人
　释绍昙　即翁
　释绍昙　继净头归天衣故里
　释绍昙　偈颂十九首
　释绍昙　偈颂一百零二首
　释绍昙　偈颂　百零二首
　释绍昙　偈颂一百零二首
　释绍昙　偈颂一百零四首
　释绍昙　偈颂一百一十七首
　释绍昙　寄贺钱{左山右贲}荐福东林和尚
　释绍昙　寄贺天童灭翁和尚
　释绍昙　寄华严赜讲师
　释绍昙　寄梅墟陈提干
　释绍昙　寄石溪和尚自雁宕归
　释绍昙　寄紫箨茶与虎丘石溪
　释绍昙　假庵
　释绍昙　肩袋过水布袋赞
　释绍昙　简州性上人求语
　释绍昙　见湖心老僧暑夜发书因成口占
　释绍昙　江西宝兄乞东际
　释绍昙　节夫
　释绍昙　净慈送拱侍者之天童参天目
　释绍昙　净妙室为竹院可都正说
　释绍昙　镜堂
　释绍昙　居士看日灵照先化去图赞
　释绍昙　居士问马祖不与万法为侣图赞
　释绍昙　巨源
　释绍昙　筠溪
　释绍昙　靠布袋常思惟赞
　释绍昙　靠布袋看髑髅不开口笑赞
　释绍昙　靠袋睡赞
　释绍昙　空华严号明海
　释绍昙　哭栅石壁
　释绍昙　懒翁
　释绍昙　老农
　释绍昙　礼大梅塔
　释绍昙　礼香山汤禅师
　释绍昙　礼云门千岁塔
　释绍昙　李翱见药山图赞
　释绍昙　李白醉骑驴图
　释绍昙　琏监寺１
　释绍昙　琏监寺２
　释绍昙　邻峰艮上人１
　释绍昙　邻峰艮上人２
　释绍昙　灵叟小师悟垓侍者求语
　释绍昙　灵照女赞
　释绍昙　六言山居
　释绍昙　龙渊
　释绍昙　吕洞宾见黄龙图赞
　释绍昙　律宗玉维那三人礼石佛求语
　释绍昙　梅窗
　释绍昙　梦庵
　释绍昙　妙恩侍者求语
　释绍昙　明月谷血书华严蒙恩宣入内庭
　释绍昙　南桥
　释绍昙　南山
　释绍昙　南杨判镇以诗问安次韵
　释绍昙　讷翁
　释绍昙　宁藏主省师兄求语
　释绍昙　庞婆报儿儿即倚锄立化图赞
　释绍昙　裴相国参黄蘖图赞
　释绍昙　蓬维那号鳌山求语
　释绍昙　蓬州如行图僧求偈
　释绍昙　瓢泉
　释绍昙　平山
　释绍昙　平溪
　释绍昙　鄱阳恭上人求语
　释绍昙　破衲
　释绍昙　璞庵
　释绍昙　朴庵
　释绍昙　普化赞
　释绍昙　栖岩
　释绍昙　契庵
　释绍昙　谦翁
　释绍昙　樵隐
　释绍昙　清凉礼先师遗像
　释绍昙　泉大道赞
　释绍昙　泉山
　释绍昙　人我担
　释绍昙　仁座主自西山来求语
　释绍昙　日本澄上人
　释绍昙　日本慈源禅人归国请偈
　释绍昙　日本国光禅人旋乡求语
　释绍昙　日本然上人１
　释绍昙　日本然上人２
　释绍昙　日本玄志禅人请语
　释绍昙　磉石
　释绍昙　山水图
　释绍昙　山叟
　释绍昙　烧笋
　释绍昙　石庵
　释绍昙　石壁
　释绍昙　石灰
　释绍昙　石井
　释绍昙　石室和尚赞
　释绍昙　石溪自雁宕避难回天童巢云
　释绍昙　拾得磨墨赞
　释绍昙　世尊乞食归放拄杖以手拄颐坐眠赞
　释绍昙　示宝头陀之径山打钟
　释绍昙　示日本景用禅人
　释绍昙　疏山送道州如矮归湘西
　释绍昙　疏山送日兄归玄沙
　释绍昙　疏山塔
　释绍昙　双溪
　释绍昙　舜待者以拙自处请语为警
　释绍昙　舜兄南山为僧后归东林
　释绍昙　松上人求古林
　释绍昙　松州
　释绍昙　嵩岳珪禅师移树图赞
　释绍昙　送辩兄归松江
　释绍昙　送椿兄之蒋山
　释绍昙　送东川本之太白
　释绍昙　送鉴禅人自天童之江心
　释绍昙　送节操翁住阎寺
　释绍昙　送杰兄归子云墨池
　释绍昙　送径山圆兄乱后归乡
　释绍昙　送镜兄之虎丘
　释绍昙　送俊兄归桃源省母
　释绍昙　送老闻归安公
　释绍昙　送林荆州归蓬莱
　释绍昙　送绵袄与东冈
　释绍昙　送勉华严见本师
　释绍昙　送明兄之天童
　释绍昙　送清兄见天童并扣石溪
　释绍昙　送日本尔侍者
　释绍昙　送如兄见枯樁
　释绍昙　送僧参太白痴绝和尚并石溪和尚挂牌
　释绍昙　送僧归岳麓印传灯
　释绍昙　送剡源讲师住华亭延庆
　释绍昙　送舜侍者见万寿退耕和尚
　释绍昙　送悟侍者参育王偃溪和尚
　释绍昙　送悟侍者归天台葬父
　释绍昙　送雪窦圆兄归疏山
　释绍昙　送佑兄之仰山
　释绍昙　送悦兄归篆江省母
　释绍昙　送云卧接待庵主
　释绍昙　送载上人往天童更依
　释绍昙　颂古五十五首
　释绍昙　太虚
　释绍昙　坦老求题真歇宏智竹庵同游雁山酬唱真迹轴后
　释绍昙　题拗韁牛
　释绍昙　题放山堂
　释绍昙　题佛迹岩
　释绍昙　题荷衣沼
　释绍昙　题兰蕙
　释绍昙　题老融群牛图
　释绍昙　题老融猿
　释绍昙　题披云亭
　释绍昙　题秋堂四兰
　释绍昙　题四兰
　释绍昙　题许由弃瓢图
　释绍昙　题圆泽图
　释绍昙　题直夫牛图
　释绍昙　题坐禅蝦蟆
　释绍昙　天台三圣图赞
　释绍昙　天台三隐赞
　释绍昙　天童德大师火后妆五百罗汉画五十三参建净发库砌松行求纪其实二偈
　释绍昙　天童送深兄归湖州
　释绍昙　挑荠
　释绍昙　铁钉
　释绍昙　听叫居亲求语
　释绍昙　听乌槛角有感送衍上人归乡
　释绍昙　团栾说无上话图赞
　释绍昙　团垸俞大夫
　释绍昙　瓦
　释绍昙　挽王知县
　释绍昙　挽颜伯涯制斡
　释绍昙　王庵和刘府教
　释绍昙　王鞔鼓
　释绍昙　危峰
　释绍昙　煨芋
　释绍昙　为昌州月上人赞布袋
　释绍昙　为丘桂岩司门题和靖雪后看梅图
　释绍昙　为圣俞颂橘岩
　释绍昙　为叔向题坐禅蝦蟆
　释绍昙　为惟翁题非画图
　释绍昙　为行可维那题子陵钓鱼
　释绍昙　为友题水禽
　释绍昙　为友于题水禽
　释绍昙　为元首座纸灯船
　释绍昙　为圆雪岸题侍月
　释绍昙　为缘积压客求赞
　释绍昙　为月上人颂秋潭
　释绍昙　为张良臣知府题梅图
　释绍昙　为周上人赞观音
　释绍昙　维石
　释绍昙　闻竺寺迎号服因成口号
　释绍昙　无庵
　释绍昙　无见
　释绍昙　无尽
　释绍昙　无闻
　释绍昙　兀庵
　释绍昙　西窗
　释绍昙　西山净土庵奉寄具足孤松老师
　释绍昙　贤首灯侍者求无尽
　释绍昙　蚬子和尚赞
　释绍昙　现上人字空甫求语
　释绍昙　小师写真请赞
　释绍昙　写华严求偈
　释绍昙　谢三郎赞
　释绍昙　兴化寺
　释绍昙　惺惺石
　释绍昙　行者智猷求偈之天童
　释绍昙　休征
　释绍昙　虚叟
　释绍昙　玄峰
　释绍昙　漩翁
　释绍昙　雪矶
　释绍昙　雪牛
　释绍昙　雪崖
　释绍昙　延庆化禅观地平
　释绍昙　严阳南泉泉大道船子赞
　释绍昙　言法华赞
　释绍昙　一翁
　释绍昙　依愚谷韵悼无已
　释绍昙　刈茆
　释绍昙　因事书座右
　释绍昙　隐山
　释绍昙　隐秀
　释绍昙　涌泉阁
　释绍昙　涌溪
　释绍昙　游九峰
　释绍昙　又省师
　释绍昙　鱼妇观音赞
　释绍昙　渔篮妇赞
　释绍昙　愚翁
　释绍昙　郁已主赞
　释绍昙　元晖山水图
　释绍昙　元叟
　释绍昙　缘侍者之浙右
　释绍昙　缘兄求住不得乞语
　释绍昙　月磵
　释绍昙　月翁
　释绍昙　月岩
　释绍昙　云溪
　释绍昙　赞出山相
　释绍昙　赞国清灵叟和尚真入北□祖师会
　释绍昙　赞华长老真
　释绍昙　赞延庆谦山主寿像
　释绍昙　赠净书状
　释绍昙　丈亭道者干缘求颂
　释绍昙　赵州问牛迹圆泽扣角政黄牛平田婆赞
　释绍昙　照知客求无碍
　释绍昙　政黄牛赞
　释绍昙　智者大师迁葬图赞
　释绍昙　冢间
　释绍昙　周上人求语
　释绍昙　猪头和尚赞
　释绍昙　竹窗
　释绍昙　竹房
　释绍昙　竹云
　释绍昙　矮道者
　释绍昙　爱山
　释绍昙　安兄号不动求语
　释绍昙　拗云
　释绍昙　跋北磵和尚自赞灵照颂
　释绍昙　跋禅会图
　释绍昙　跋永明惟心诀
　释绍昙　板黄
　释绍昙　宝公赞
　释绍昙　北山
　释绍昙　焙经
　释绍昙　别山和尚赞
　释绍昙　别源
　释绍昙　布袋浴江图赞
　释绍昙　布袋赞
　释绍昙　采蕨
　释绍昙　曹溪六祖大师赞
　释绍昙　草衣文殊赞
　释绍昙　禅房十事　钵盂
　释绍昙　禅房十事　禅板
　释绍昙　禅房十事　拂子
　释绍昙　禅房十事　戒力
　释绍昙　禅房十事　蒲龛
　释绍昙　禅房十事　蒲团
　释绍昙　禅房十事　香印
　释绍昙　禅房十事　皐和子
　释绍昙　禅房十事　纸被
　释绍昙　禅房十事　拄杖
　释绍昙　昌侍者求斯道
　释绍昙　朝阳穿破衲赞
　释绍昙　朝阳赞
　释绍昙　痴绝和尚赞
　释绍昙　出山相赞
　释绍昙　船子赞
　释绍昙　慈林讲师顶相
　释绍昙　从禅人
　释绍昙　达磨渡江赞
　释绍昙　达磨赞
　释绍昙　大川和尚赞
　释绍昙　大慈环峰和尚赞
　释绍昙　大慧禅师赞
　释绍昙　大用
　释绍昙　代赞罗汉
　释绍昙　待月赞
　释绍昙　丹霞见庞居士灵照敛手而立图赞
　释绍昙　悼芳洲忏首
　释绍昙　悼时愚庵主
　释绍昙　悼云泉老师
　释绍昙　登金峨峰顶
　释绍昙　定庵
　释绍昙　定侍者奔乃师丧诸公以偈乃求题其后
　释绍昙　杜甫骑驴游春图
　释绍昙　端师子赞
　释绍昙　对月了残经赞
　释绍昙　返照轩
　释绍昙　放山室送芳上人见净慈偃溪和尚
　释绍昙　丰干赞
　释绍昙　佛临禅师赞
　释绍昙　赋梅
　释绍昙　葛坡
　释绍昙　拱秀阁
　释绍昙　古岸
　释绍昙　古柏
　释绍昙　古衲
　释绍昙　古樵
　释绍昙　古桃
　释绍昙　古岩
　释绍昙　古源
　释绍昙　观音大士赞
　释绍昙　观音赞
　释绍昙　观知客归葬亲求语
　释绍昙　寒山题诗赞
　释绍昙　寒拾赞
　释绍昙　贺弁山和尚自双林赴金山
　释绍昙　贺洪锦溪出世雁山能仁１
　释绍昙　贺洪锦溪出世雁山能仁２
　释绍昙　贺天童灭公和尚
　释绍昙　贺天童心首座出世仗锡
　释绍昙　贺顽极和尚住越州光孝
　释绍昙　贺友山新建成东皋接待
　释绍昙　黑山
　释绍昙　横江
　释绍昙　浒眼
　释绍昙　化城山主化田
　释绍昙　化冬果
　释绍昙　划柴
　释绍昙　怀樗寮
　释绍昙　慧禅人
　释绍昙　即翁
　释绍昙　继净头归天衣故里
　释绍昙　偈颂十九首
　释绍昙　偈颂一百零二首
　释绍昙　偈颂一百零四首
　释绍昙　偈颂一百一十七首
　释绍昙　寄贺钱{左山右贲}荐福东林和尚
　释绍昙　寄贺天童灭翁和尚
　释绍昙　寄华严赜讲师
　释绍昙　寄梅墟陈提干
　释绍昙　寄石溪和尚自雁宕归
　释绍昙　寄紫箨茶与虎丘石溪
　释绍昙　假庵
　释绍昙　肩袋过水布袋赞
　释绍昙　简州性上人求语
　释绍昙　见湖心老僧暑夜发书因成口占
　释绍昙　江西宝兄乞东际
　释绍昙　节夫
　释绍昙　净慈送拱侍者之天童参天目
　释绍昙　净妙室为竹院可都正说
　释绍昙　镜堂
　释绍昙　居士看日灵照先化去图赞
　释绍昙　居士问马祖不与万法为侣图赞
　释绍昙　巨源
　释绍昙　筠溪
　释绍昙　靠布袋常思惟赞
　释绍昙　靠布袋看髑髅不开口笑赞
　释绍昙　靠袋睡赞
　释绍昙　空华严号明海
　释绍昙　哭栅石壁
　释绍昙　懒翁
　释绍昙　老农
　释绍昙　礼大梅塔
　释绍昙　礼香山汤禅师
　释绍昙　礼云门千岁塔
　释绍昙　李翱见药山图赞
　释绍昙　李白醉骑驴图
　释绍昙　琏监寺１
　释绍昙　琏监寺２
　释绍昙　邻峰艮上人１
　释绍昙　邻峰艮上人２
　释绍昙　灵叟小师悟垓侍者求语
　释绍昙　灵照女赞
　释绍昙　六言山居
　释绍昙　龙渊
　释绍昙　吕洞宾见黄龙图赞
　释绍昙　律宗玉维那三人礼石佛求语
　释绍昙　梅窗
　释绍昙　梦庵
　释绍昙　妙恩侍者求语
　释绍昙　明月谷血书华严蒙恩宣入内庭
　释绍昙　南桥
　释绍昙　南山
　释绍昙　南杨判镇以诗问安次韵
　释绍昙　讷翁
　释绍昙　宁藏主省师兄求语
　释绍昙　庞婆报儿儿即倚锄立化图赞
　释绍昙　裴相国参黄蘖图赞
　释绍昙　蓬维那号鳌山求语
　释绍昙　蓬州如行图僧求偈
　释绍昙　瓢泉
　释绍昙　平山
　释绍昙　平溪
　释绍昙　鄱阳恭上人求语
　释绍昙　破衲
　释绍昙　璞庵
　释绍昙　朴庵
　释绍昙　普化赞
　释绍昙　栖岩
　释绍昙　契庵
　释绍昙　谦翁
　释绍昙　樵隐
　释绍昙　清凉礼先师遗像
　释绍昙　泉大道赞
　释绍昙　泉山
　释绍昙　人我担
　释绍昙　仁座主自西山来求语
　释绍昙　日本澄上人
　释绍昙　日本慈源禅人归国请偈
　释绍昙　日本国光禅人旋乡求语
　释绍昙　日本然上人１
　释绍昙　日本然上人２
　释绍昙　日本玄志禅人请语
　释绍昙　磉石
　释绍昙　山水图
　释绍昙　山叟
　释绍昙　烧笋
　释绍昙　石庵
　释绍昙　石壁
　释绍昙　石灰
　释绍昙　石井
　释绍昙　石室和尚赞
　释绍昙　石溪自雁宕避难回天童巢云
　释绍昙　拾得磨墨赞
　释绍昙　世尊乞食归放拄杖以手拄颐坐眠赞
　释绍昙　示宝头陀之径山打钟
　释绍昙　示日本景用禅人
　释绍昙　疏山送道州如矮归湘西
　释绍昙　疏山送日兄归玄沙
　释绍昙　疏山塔
　释绍昙　双溪
　释绍昙　舜待者以拙自处请语为警
　释绍昙　舜兄南山为僧后归东林
　释绍昙　松上人求古林
　释绍昙　松州
　释绍昙　嵩岳珪禅师移树图赞
　释绍昙　送辩兄归松江
　释绍昙　送椿兄之蒋山
　释绍昙　送东川本之太白
　释绍昙　送鉴禅人自天童之江心
　释绍昙　送节操翁住阎寺
　释绍昙　送杰兄归子云墨池
　释绍昙　送径山圆兄乱后归乡
　释绍昙　送镜兄之虎丘
　释绍昙　送俊兄归桃源省母
　释绍昙　送老闻归安公
　释绍昙　送林荆州归蓬莱
　释绍昙　送绵袄与东冈
　释绍昙　送勉华严见本师
　释绍昙　送明兄之天童
　释绍昙　送清兄见天童并扣石溪
　释绍昙　送日本尔侍者
　释绍昙　送如兄见枯樁
　释绍昙　送僧参太白痴绝和尚并石溪和尚挂牌
　释绍昙　送僧归岳麓印传灯
　释绍昙　送剡源讲师住华亭延庆
　释绍昙　送舜侍者见万寿退耕和尚
　释绍昙　送悟侍者参育王偃溪和尚
　释绍昙　送悟侍者归天台葬父
　释绍昙　送雪窦圆兄归疏山
　释绍昙　送佑兄之仰山
　释绍昙　送悦兄归篆江省母
　释绍昙　送云卧接待庵主
　释绍昙　送载上人往天童更依
　释绍昙　颂古五十五首
　释绍昙　太虚
　释绍昙　坦老求题真歇宏智竹庵同游雁山酬唱真迹轴后
　释绍昙　题拗韁牛
　释绍昙　题放山堂
　释绍昙　题佛迹岩
　释绍昙　题荷衣沼
　释绍昙　题兰蕙
　释绍昙　题老融群牛图
　释绍昙　题老融猿
　释绍昙　题披云亭
　释绍昙　题秋堂四兰
　释绍昙　题四兰
　释绍昙　题许由弃瓢图
　释绍昙　题圆泽图
　释绍昙　题直夫牛图
　释绍昙　题坐禅蝦蟆
　释绍昙　天台三圣图赞
　释绍昙　天台三隐赞
　释绍昙　天童德大师火后妆五百罗汉画五十三参建净发库砌松行求纪其实二偈
　释绍昙　天童送深兄归湖州
　释绍昙　挑荠
　释绍昙　铁钉
　释绍昙　听叫居亲求语
　释绍昙　听乌槛角有感送衍上人归乡
　释绍昙　团栾说无上话图赞
　释绍昙　团垸俞大夫
　释绍昙　瓦
　释绍昙　挽王知县
　释绍昙　挽颜伯涯制斡
　释绍昙　王庵和刘府教
　释绍昙　王鞔鼓
　释绍昙　危峰
　释绍昙　煨芋
　释绍昙　为昌州月上人赞布袋
　释绍昙　为丘桂岩司门题和靖雪后看梅图
　释绍昙　为圣俞颂橘岩
　释绍昙　为叔向题坐禅蝦蟆
　释绍昙　为惟翁题非画图
　释绍昙　为行可维那题子陵钓鱼
　释绍昙　为友题水禽
　释绍昙　为友于题水禽
　释绍昙　为元首座纸灯船
　释绍昙　为圆雪岸题侍月
　释绍昙　为缘积压客求赞
　释绍昙　为月上人颂秋潭
　释绍昙　为张良臣知府题梅图
　释绍昙　为周上人赞观音
　释绍昙　维石
　释绍昙　闻竺寺迎号服因成口号
　释绍昙　无庵
　释绍昙　无见
　释绍昙　无尽
　释绍昙　无闻
　释绍昙　兀庵
　释绍昙　西窗
　释绍昙　西山净土庵奉寄具足孤松老师
　释绍昙　贤首灯侍者求无尽
　释绍昙　蚬子和尚赞
　释绍昙　现上人字空甫求语
　释绍昙　小师写真请赞
　释绍昙　写华严求偈
　释绍昙　谢三郎赞
　释绍昙　兴化寺
　释绍昙　惺惺石
　释绍昙　行者智猷求偈之天童
　释绍昙　休征
　释绍昙　虚叟
　释绍昙　玄峰
　释绍昙　漩翁
　释绍昙　雪矶
　释绍昙　雪牛
　释绍昙　雪崖
　释绍昙　延庆化禅观地平
　释绍昙　严阳南泉泉大道船子赞
　释绍昙　言法华赞
　释绍昙　一翁
　释绍昙　依愚谷韵悼无已
　释绍昙　刈茆
　释绍昙　因事书座右
　释绍昙　隐山
　释绍昙　隐秀
　释绍昙　涌泉阁
　释绍昙　涌溪
　释绍昙　游九峰
　释绍昙　又省师
　释绍昙　鱼妇观音赞
　释绍昙　渔篮妇赞
　释绍昙　愚翁
　释绍昙　郁已主赞
　释绍昙　元晖山水图
　释绍昙　元叟
　释绍昙　缘侍者之浙右
　释绍昙　缘兄求住不得乞语
　释绍昙　月磵
　释绍昙　月翁
　释绍昙　月岩
　释绍昙　云溪
　释绍昙　赞出山相
　释绍昙　赞国清灵叟和尚真入北□祖师会
　释绍昙　赞华长老真
　释绍昙　赞延庆谦山主寿像
　释绍昙　赠净书状
　释绍昙　丈亭道者干缘求颂
　释绍昙　赵州问牛迹圆泽扣角政黄牛平田婆赞
　释绍昙　照知客求无碍
　释绍昙　政黄牛赞
　释绍昙　智者大师迁葬图赞
　释绍昙　冢间
　释绍昙　周上人求语
　释绍昙　猪头和尚赞
　释绍昙　竹窗
　释绍昙　竹房
　释绍昙　竹云








ÁÁÁÁÁÁÁÁÁÁ：doosho.com　1，2，3，4，5

ББББББББББ：doosho.com　1

ĆĆĆĆĆĆĆĆĆĆ：doosho.com　

ĎĎĎĎĎĎĎĎĎĎ：doosho.com　

ÊÊÊÊÊÊÊÊÊÊ：doosho.com　

♀♀♀♀♀♀♀♀♀♀：doosho.com　

ĞĞĞĞĞĞĞĞĞĞ：doosho.com　

ĤĤĤĤĤĤĤĤĤĤ：doosho.com　

ĨĨĨĨĨĨĨĨĨĨ：doosho.com　

ĴĴĴĴĴĴĴĴĴĴ：doosho.com　

ЌЌЌЌЌЌЌЌЌЌ：doosho.com　

ĹĹĹĹĹĹĹĹĹĹ：doosho.com　

♂♂♂♂♂♂♂♂♂♂：doosho.com　

ŃŃŃŃŃŃŃŃŃŃ：doosho.com　

ÓÓÓÓÓÓÓÓÓÓ：doosho.com　

φφφφφφφφφφ：doosho.com　

ℚℚℚℚℚℚℚℚℚℚ：doosho.com　

ŔŔŔŔŔŔŔŔŔŔ：doosho.com　

ŚŚŚŚŚŚŚŚŚŚ：doosho.com　

ŤŤŤŤŤŤŤŤŤŤ：doosho.com　

ÚÚÚÚÚÚÚÚÚÚ：doosho.com　

≚≚≚≚≚≚≚≚≚≚：doosho.com　

ŴŴŴŴŴŴŴŴŴŴ：doosho.com　

ϰϰϰϰϰϰϰϰϰϰ：doosho.com　

ÝÝÝÝÝÝÝÝÝÝ：doosho.com　

ŹŹŹŹŹŹŹŹŹŹ：doosho.com　




全宋诗：释绍昙




释绍昙　矮道者

身如椰子口宏开，看尽诸方鬼戏来。

放一头低人不识，疏山师叔是同胎。

释绍昙

释绍昙　爱山

酷将嗜好片闲心，散作千岩万壑春。

拚得一生看不足，险崖句里要翻身。

释绍昙

释绍昙　安兄号不动求语

万牛挽不回，轮槌击不破。

者样顽石头，世间无两个。

释绍昙

释绍昙　拗云

出头天外便纵横，谁信心无心个样生。

捩调不从龙驾御，要渠西去却东行。

释绍昙

释绍昙　跋北磵和尚自赞灵照颂

丹霞庞老总妖人，不减狞争蛊毒神。

灵照专行禁邪法，相逢便援鬼头巾。

释绍昙

释绍昙　跋禅会图

禅既强名，会亦妄立。

一火无知，打棚杂剧。

百样乔妆诳世人，千般怪语瞒天日。

若是本色行家，不打这般鼓笛。

画影图形转弗堪，丛林千古成狼籍。

不狼籍，留与仁禅遮破壁。

释绍昙

释绍昙　跋永明惟心诀

心已强名，诀从何来。

永明剜肉作疮，何山隔壁猜谜。

急急将来付丙丁，大丈夫儿休拟议。

如拟议，三级浪高鱼化龙，

痴人犹戽夜塘水。

释绍昙

释绍昙　板黄

良工采得木千章，如析旃檀片片香。

黄面瞿昙承盖覆，抛砖打瓦又何妨。

释绍昙

释绍昙　宝公赞

折杖头，闲骨董。

惑梁王，少卖弄。

鹰巢不至生鸾凤。

释绍昙

释绍昙　北山

占断幽都立孤危，周遭密布险崖机。

翻身斗里深藏稳，斫额人多到顶稀。

释绍昙

释绍昙　焙经

老胡监本诳人天，开口无非吐黑烟。

五热炙身甘自受，要翻元款待驴年。

释绍昙

释绍昙　别山和尚赞

严冷面皮，软顽肠肚。

对同参唱菩萨蛮，与行家说无义语。

纵苍鹰搏物机，陃狮子翻身路。

医衲僧病下天王补心圆，移睹史宫换长庚大火聚。

虽潜行密用处鹘眼迷踪，点捡将来也是果州饭布。

释绍昙

释绍昙　别源

不续曹溪正脉，支分一派朝宗。

弘满清凉窟宅，春雷变化鱼龙。

释绍昙

释绍昙　布袋浴江图赞

柳烟羃浪粼粼，脱体无依尚染尘。

辊得通身是泥水，小儿戏剧诳谁人。

释绍昙

释绍昙　布袋浴江图赞

无端平地鼓波澜，揭露娘生赤肉团。

瞒得娇拟儿女子，溪头杨柳树难瞒。

释绍昙

释绍昙　布袋赞

破布囊，无一窖。

靠著便憨眠，全不知天晓。

若言弥勒分身，你且莫来謼我。

释绍昙

释绍昙　布袋赞

楖栗横肩拖布袋，回头转脑小儿嬉。

休言兜率宫中事，已被渠侬捉败伊。

释绍昙

释绍昙　布袋赞

握藤枝，转脑加头。

使些奉化。

释绍昙

释绍昙　布袋赞

驮布袋，握藤枝。

一肚皮恶毒，好使你门知。

转脑回头望阿谁，髯公知此意，

冷笑贼风吹。

释绍昙

释绍昙　布袋赞

靠布袋坐，听岩瀑笑。

手把轮珠，数个什么。

内院抛离岁月深，哑，

忘却来时道。

释绍昙

释绍昙　布袋赞

内院不肯安店，长汀分甘落泊。

拄杖不解拈提，布袋徒然倚托。

肚中计较百般，要睡何曾睡著。

睡得著，铁奉化人须软脚。

释绍昙

释绍昙　布袋赞

驮布袋，放痴憨。

回头一笑，捏怪千般。

走遍长汀人不识，诳言弥勒示人间。

释绍昙

释绍昙　布袋赞

自布囊，有甚底。

才倚靠，便瞌睡。

不知何日下生，屈数尚余一指。

浣盆浣盆，我识得你。

释绍昙

释绍昙　布袋赞

驮布袋，笑訚訚，

智无一两，肉重千斤，

转脑回头等个人。率陀归路过错，

满面是埃尘。

释绍昙

释绍昙　布袋赞

紧捉布袋头，片时放不下。

用尽恶机关，难瞒铁奉化。

重重败缺几曾知，犹自回头望阿谁。

释绍昙

释绍昙　布袋赞

赤脚走红尘，道是真弥勒。

买弄自皮囊，大地无人识。

无人识，急急回头，

已迟八刻。

释绍昙

释绍昙　布袋赞

杖挑布袋，冷嘲热讽笑訚訚。

肚皮无窖，眼里无筋，

走长汀等个人。败阙了也，

贼精贼精。

释绍昙

释绍昙　布袋赞

横挑布袋压乌藤，笑里藏刀极可憎。

铁奉化人浑是铁，如何容得这般僧。

释绍昙

释绍昙　布袋赞

布袋肩参冷笑时，肚肠恶毒是人知。

重重败缺难遮掩，犹自回头望阿谁。

释绍昙

释绍昙　采蕨

拨云寻蕨到层峰，荆棘林中有路通。

拈起一拳全杀活，漏篮无底贮春风。

释绍昙

释绍昙　曹溪六祖大师赞

辛州颺下两肩樵，又被黄梅石坠腰。

虽得栽松衣钵在，暗思追逐几魂销。

释绍昙

释绍昙　草衣文殊赞

被发袒肩，全身入草。

是真文殊，何须恁麽。

手里底拈不出，觑不破。

七佛之师，败缺不少。

释绍昙

释绍昙　禅房十事　钵盂

做处全无渗漏，用时开口向天。

尽大地人饫饱，只图个不知恩。

释绍昙

释绍昙　禅房十事　禅板

要成片段工夫，须是全身倚靠。

虽然只见一边，未许睦州担荷。

释绍昙

释绍昙　禅房十事　拂子

才得柄霸入手，便要呵佛骂祖。

还他本色真棕，不比寻常谈尘。

释绍昙

释绍昙　禅房十事　戒力

恶钳鎚下番身，未必锋芒发露。

不惟斩得猫儿，也解煞佛煞祖。

释绍昙

释绍昙　禅房十事　蒲龛

百匝千重包裹，未免黑山里坐。

古今多少生盲，引得全身入草。

释绍昙

释绍昙　禅房十事　蒲团

百草头边荐得，何妨打块成团。

直下千差坐断，无心犹隔重关。

释绍昙

释绍昙　禅房十事　香印

要识分明古篆，一槌打得完全。

烧炷旃檀牛粪，衲僧鼻孔楔穿。

释绍昙

释绍昙　禅房十事　皐和子

既就良工雕琢，何妨出手扶持。

抓著衲僧痒处，赏伊一枚荔枝。

释绍昙

释绍昙　禅房十事　纸被

通身不挂寸丝，单明一色边事。

要知结角罗纹，径问床分枕子。

释绍昙

释绍昙　禅房十事　拄杖

格外丛林选出，生缘不在天台。

虽然乌律卒地，力扶多少人来。

释绍昙

释绍昙　昌侍者求斯道

一念平常裂万差，觉斯民处贵无邪。

古今错透长安路，狼藉春风一径花。

释绍昙

释绍昙　朝阳穿破衲赞

死铁针，无鼻窍。

眼昏花，穿不过。

穿得过，云拥禅衣，

风生木杪。

释绍昙

释绍昙　朝阳穿破衲赞

断线无蹊，折针缺鼻。

提得完全，金乌西坠。

释绍昙

释绍昙　朝阳赞

破襕衫，闲拦擞。

穴鼻针，穿不透。

穿得透，日出扶桑，

朝朝如旧。无丝线，

拽不断。尽力提撕，

日势稍晚，驴年成片段。

释绍昙

释绍昙　朝阳赞

拶得当阳线路通，大千捏聚一针锋。

不堪提掇堪提掇，破绽全无始见功。

释绍昙

释绍昙　痴绝和尚赞

淳乎淳，没机心。

撮茎草作翳晴药，锻黄丹成红指金。

发汾阳怒骂伤人语恶，中曹源蛊毒刻骨冤深。

扫狐兔露苍鹰牙爪，咬猪狗添老虎精神。

是师真，非师真。

僧繇描不得，阁笔几沉吟。

释绍昙

释绍昙　出山相赞

六年雪冻不死，见明星便说悟。

走出山来一窖无，被人唤作赤须胡。

释绍昙

释绍昙　出山相赞

半夜逾城，六年栖雪。

饿得眼花，冻得骨折。

死伎穷时走出山，儿孙开眼被渠瞒。

释绍昙

释绍昙　船子赞

心含恶毒气炎炎，倒捉粗桡管甚天。

打得夹山撺入水，趁无入见急翻船。

释绍昙

释绍昙　船子赞

千钧重寄一丝轮，三寸离钩抑逼人。

莫道踏翻船便了，夹山未必是金鳞。

释绍昙

释绍昙　慈林讲师顶相

气宇兮春温，风标兮凛然。

律虎出林兮，裂破开遮持犯。

经龙搅海兮探穷顿渐偏圆。句法清新兮，

吟彻山庄梅竹。胸襟妙蕴兮，

包罗丘壑风烟。友缙绅兮，

非权门炙手。荷佛法兮，

思重负趙肩。煨芋香兮，

无心收涕。卧云深兮，

岂意朝天。邈真容兮，

明镜绘像。付箕裘兮，

神珠藏渊。夫是之谓慈林克家之子，

真鸾胶而续弦者也。

释绍昙

释绍昙　从禅人

临济阴凉树已枯片无霜叶拥禅趺。儿孙不解浇培得，

耫作山门境致图。

释绍昙

释绍昙　达磨渡江赞

圣谛义中犹不识，透清波路想应难。

九年鬼窟深藏拙，却被神光冷眼看。

释绍昙

释绍昙　达磨赞

殚千金产学屠龙，袖隐吹毛不露锋。

洎见真龙元不识，郎忙航苇去无踪。

释绍昙

释绍昙　达磨赞

远离竺国见梁王，五鬼临身讨苦噇。

面面相看言不识，秋风一苇急横江。

释绍昙

释绍昙　达磨赞

一苇横江，九年面壁。

直指单传，人信不及。

面对梁王言不识，咦，

泥团乱抛掷。

释绍昙

释绍昙　达磨赞

远泛鲸波入大唐，廓然无圣触梁王。

九年冷坐精灵窟，怕见嵩山下雪霜。

释绍昙

释绍昙　达磨赞

竺乾窃虱屠龙伎，袖隐神锋入南海。

暨见真龙元不识，九年面壁好羞惭。

释绍昙

释绍昙　大川和尚赞

面皮刮得霜，脊梁生铁铸。

活弄恶机关，真本奉化子。

据南山白额落却威，锁冷泉清波无透路。

最无端是不近人情，把断贯索，

倒悬佛祖，四海禅流恶见渠。

任妙手僧繇，画得全真，

且无著处。

释绍昙

释绍昙　大慈环峰和尚赞

肚肠深，用白粘贼翳睛药，

定沧海舶指南针。出智门莲化，

换人鼻孔。握大慈苕箒，

扫世烟尘。忘忌讳，

绝疏亲。

释绍昙

释绍昙　大慧禅师赞

薰风南来，凉生殿阁。

诸佛出身，开口即错。

错错，赢得衡梅十七年，

驴前马后无归著。

释绍昙

释绍昙　大用

二三四七恶机关，互逞辞锋斗热瞒。

不必山僧一弹指，尽情贬向铁围山。

释绍昙

释绍昙　代赞罗汉

古桧含烟，青山展画。

题目分明，何须管带。

待你炷得香来，鸣磬一下。

蹉过了也。

释绍昙

释绍昙　代赞罗汉

靠葛藤樁，握龟毛拂。

绝学无为，黑山鬼窟。

直饶瞥转机轮，眼里闻香，

耳中观色。我且问，

瓶内底是何物。

释绍昙

释绍昙　待月赞

破故纸堆鑽不透，可怜业识日茫茫。

末梢一段无分晓，犹待蝦蟆口放光。

释绍昙

释绍昙　待月赞

末后句，如何举。

眨得眼来，月圆当户。

何曾知落处。

释绍昙

释绍昙　待月赞

末后句，忒分晓。

眼无筋，觑不破。

觑得破，心月孤圆，

千差一照。

释绍昙

释绍昙　丹霞见庞居士灵照敛手而立图赞

放下菜篮，深深敛袂。

瞒得丹霞，难瞒自己。

恶机关被老爷知，赤土涂牛奶赏伊。

释绍昙

释绍昙　悼芳洲忏首

不忍萤窗赚一生，翻身义虎顶头行。

金篦刮尽空花膜，喜得天台教眼明。

释绍昙

释绍昙　悼芳洲忏首

烟渚春融岸碧绡，采兰人竞唱离骚。

曲终翻作无生调，听著愁魂似雪消。

释绍昙

释绍昙　悼时愚庵主

诏书颺在破床头，高枕松根睡觉休。

啼尽山禽惊不醒，萝窗空锁暮云愁。

释绍昙

释绍昙　悼云泉老师

夺得犀牛便跺跟，蘯洲玩月角生纹。

翻身入海无消息，惊散沙鸥白鹭群。

释绍昙

释绍昙　登金峨峰顶

拨开空翠上危颠，路绕羊肠石齿尖。

到顶方知天下小，攀高似取世人嫌。

碧连蓬岛云千叠，冷照东溟镜一奁。

归去松窗伴禅老，此山佳致话无厌。

释绍昙

释绍昙　定庵

云尽风休万籁沈，柴门深锁绿萝春。

石床昼静跏趺稳，百鸟衔花不见人。

释绍昙

释绍昙　定侍者奔乃师丧诸公以偈乃求题其后

五逆从前恨阿斧，几思吞并老尸骸。

无端更被人撺掇，愤愤扶锹去活埋。

释绍昙

释绍昙　杜甫骑驴游春图

客路如天远，吟身太瘦生。

无家归未得，策蹇傍春行。

释绍昙

释绍昙　端师子赞

爪牙虽弄未全真，驳绿斑釐著一身。

彩好不曾哮吼得，听闻将谓吓村人。

释绍昙

释绍昙　对月了残经赞

五教三乘，之绕葛藤。

一言道尽，玉兔东升。

释绍昙

释绍昙　对月了残经赞

是甚经，欠翻译。

用尽心，看不出，

月挂松梢，烟笼藓石。

释绍昙

释绍昙　返照轩

灵根豁达绝纤尘，只贵回光见得亲。

日斜半窗梅弄影，客程犹有未归人。

释绍昙

释绍昙　放山室送芳上人见净慈偃溪和尚

南山鳖鼻虽无毒，触著依前解丧身。

不信当头揩痒看，浑钢底也没全人。

释绍昙

释绍昙　丰干赞

加纱挂头何规矩，眼要看经不识字。

差般差样制风颠，硬作斑猫骑作虎。

道是弥陀，有何本据。

闾丘太守，似苏州子。

释绍昙

释绍昙　丰干赞

冷坐松阴指顾谁，说无义语放憨痴。

多方引得闾丘笑，彩好斑斑睡不知。

释绍昙

释绍昙　佛临禅师赞

奸{二豕}顽蛮，更加白{左亻右幼}。

文武火煨石要香，麻皮头缠人必倒。

五处开场弄活机，是龙程式天蛇窜草。

千不合，，

万不合，凤口山前，

乞指路头。被老破庵凌辱不少，

至今忘却来时道。

释绍昙

释绍昙　赋梅

雪边春信到衡茅，谁遣梅兄慰寂寥。

秀气一枝抽嫩玉，寒英五叶剪生绡。

月移疏影窗前挂，风递清香竹外飘。

几许吟魂招不返，急催兰弟读离骚。

释绍昙

释绍昙　葛坡

滋蔓年来愈更深，一刀截断了无因。

不知大道陵迟处，绊倒几多忙走人。

释绍昙

释绍昙　拱秀阁

万叠遥岑绿打围，晓寒空翠泼禅衣。

幽禽唤起萝窗定，闲看春云带雨归。

释绍昙

释绍昙　古岸

乾坤未剖友雄基，雪衮寒涛日打围。

脚下儘教浮逼逼，直通一路与人归。

释绍昙

释绍昙　古柏

不训威音劫外春，错将西祖意瞒人。

纷纷多是寻枝叶，谁向枯椿透法身。

释绍昙

释绍昙　古衲

半肩寒拥片残云，七佛相传直至今。

破碎不堪提掇处，朝阳正好下金针。

释绍昙

释绍昙　古樵

七佛已前曾卖弄，分明一块烂枯柴。

老卢不解担当得，火种只今无地埋。

释绍昙

释绍昙　古樵

七佛已前曾卖弄，分明一块烂枯柴。

老卢不解担当得，火种只今无地埋。

释绍昙

释绍昙　古桃

仙苑春风几奏名，三千年实结初成。

曾将一点枝头血，换得灵云两眼睛。

释绍昙

释绍昙　古岩

揭示先天那一机，孤危不立自孤危。

悬崖撒手人无数，石烂松枯总不知。

释绍昙

释绍昙　古源

七佛相承寿脉深，只图入水见长人。

截流机有青波路，天下滔滔谁问津。

释绍昙

释绍昙　观音大士赞

足下青莲花半敷，倚岩危坐手轮珠。

普门真境难描邈，刚被人传入画图。

释绍昙

释绍昙　观音赞

随类分身万百千，真圆通境落谁边。

小儿戏剧无人会，万顷沧波一叶莲。

释绍昙

释绍昙　观音赞

百八摩尼杏叶光，圆通门户日开张。

度生莫恃莲舟稳，恶浪狂风自著忙。

释绍昙

释绍昙　观知客归葬亲求语

道人观方积压彼去，入门要验宾中主。

吃一杯茶即转身，谁能掉舌论今古。

危机俊逸旱雷轰，苍鹰折翅猎狗烹。

老明觉举手加额，韩大伯敢搀先行。

秋深拨草天台路，灵骨要寻亲父母。

破钁头边掘窖埋，断猿哭月风号树。

释绍昙

释绍昙　寒山题诗赞

国清窃得残羹饭，也学人前弄竹篙。

欲写断崖无活句，心如秋月待如何。

释绍昙

释绍昙　寒拾赞

笑里藏刀语诈淳，握生苕箒鼓烟尘。

谩将心污秋潭月，未必渠侬肯比伦。

释绍昙

释绍昙　贺弁山和尚自双林赴金山

双檮定起月三更，倒跨金鳌戏八纮。

袖里门槌恶剌剌，德云不敢占先行。

释绍昙

释绍昙　贺洪锦溪出世雁山能仁１

诸方口里水漉漉，一滴何如龙鼻头。

涨起春溪新濯锦，触崖翻瀑浪花浮。

释绍昙

释绍昙　贺洪锦溪出世雁山能仁２

冷泉二月雷惊蛰，烧尾金鳞化作龙。

拖去鼻头涓滴水，洗清雁宕几千峰。

释绍昙

释绍昙　贺天童灭公和尚

老饕八十再生牙，烂嚼虚空吐出滓。

点缀玲珑岩下草，枝枝叶叶是昙花。

释绍昙

释绍昙　贺天童心首座出世仗锡

懒织蒲鞋罢养亲，入蟭暝眼鼓烟尘。

只将打发云门手，更与玲珑接一人。

释绍昙

释绍昙　贺顽极和尚住越州光孝

越王城北唐朝寺，千间老屋摧风雨。

塔影凌空落鉴湖，劫初铃子丁东语。

久无本色住山人，愁杀檀门许元度。

剥否穷时复泰来，选差铁面顽翁住。

倒携无柄苕箒去。就翻鳗井逗曹源，

浩浩汤汤流溢江湖无著处。岂不胜越人歌来何暮，

平生无襦今五裦。

释绍昙

释绍昙　贺友山新建成东皋接待

分袂南湖十数春，近闻华搆策奇勋。

钵从金粟抟香饭，僧自东皋接水云。

柔玉新拳春坞蕨，懒黄新缕晓溪芹。

定应容我分陈榻，曝背晴檐醉夕曛。

释绍昙

释绍昙　黑山

佛祖仰望不及处，暗昏昏地悄巍巍。

放开闪电光中路，拶著全身陷铁围。

释绍昙

释绍昙　横江

素练翻花浪拍堤，声前声后截流机。

清波路险无人透，芦苇风生白鸟飞。

释绍昙

释绍昙　浒眼

万派奔流触断崖，涡漩一穷绝安排。

渊深彻见灵源底，里许如何著得沙。

释绍昙

释绍昙　浒眼

一生逐浪与随流，未见根源未肯休。

孔窍不知深几许，临崖看著使人愁。

释绍昙

释绍昙　化城山主化田

古柳堤边展化机，要人一饱便忘饥。

谁将夺食驱耕手，拚却良田种蒺藜。

释绍昙

释绍昙　化冬果

黄蘖树头生蜜果，趁书云节要拈提。

舌头具眼百杂碎，抹过庞翁向上机。

释绍昙

释绍昙　划柴

纷纷枝叶乱如麻，不惜从头与一划。

惊起铁蛇忙窜草，樵歌声彻老卢家。

释绍昙

释绍昙　怀樗寮

半生鱼佩解黄金，泉石郊坰得趣深。

幽兴发时闲副墨，俗尘捐处静观心。

圣贤炉冶鎔声色，妙密工夫铿古今。

遐想莲居驰梦远，不应轻易到瑶林。

释绍昙

释绍昙　慧禅人

翠织岷峨锦绣春，堪嗟扑扑蔽胡尘。

金鸡衔粟余殃在，谁断神驹踏杀人。

释绍昙

释绍昙　即翁

万象森罗等印心，了无一物可疏亲。

大梅坐此成窠窟，到老保曾解转身。

释绍昙

释绍昙　继净头归天衣故里

归访荆溪旧钓蓑，看长空雁影沉破。

临风一扫无踪迹，净地岂容人放屙。

释绍昙

释绍昙　偈颂十九首

草舍开张小小筵，炊无米饭爨无烟。

通身饱暖憨憨睡，梦到沧洲白鸟边。

释绍昙

释绍昙　偈颂十九首

宫花压鬓坠乌云，倾国风流宛胜秦。

玉笛插藏人不见，夜深吹起凤楼春。

释绍昙

释绍昙　偈颂十九首

万里无寸草，出门便是草。

支筇寂寞中，望断无人到。

释绍昙

释绍昙　偈颂十九首

槽广安身不记年，一心希慕岭南能。

肩头颺下泼柴担，要汝来传佛祖灯。

释绍昙

释绍昙　偈颂十九首

一茎草外隐全形，翳尽丛林活眼睛。

破绽莫教轻捉著，堂前高挂赎金名。

释绍昙

释绍昙　偈颂十九首

千丈岩头太险生，无端更掘陷人坑。

深深叠石防颓岸，要汝临崖撒手行。

释绍昙

释绍昙　偈颂十九首

绿萝深处卧云烟，独战蛮征事悄然。

临老无端重出丑，借婆裙子拜婆年。

释绍昙

释绍昙　偈颂十九首

抛舍箕裘要出家，学卢行者去担柴。

脊梁不具黄金骨，碓米坊中被活埋。

释绍昙

释绍昙　偈颂十九首

万法是心光，诸缘惟性晓。

本无迷悟人，只要今日了。

释绍昙

释绍昙　偈颂十九首

腊月三十日，腊月二十九。

等是岁华终，无事穷相守。

释绍昙

释绍昙　偈颂十九首

大地蹭翻无寸土，昆虫介甲绝行踪。

护生禁足元勋在，圆觉伽蓝一扫空。

释绍昙

释绍昙　偈颂十九首

瑞岩频唤主人翁，彻底惺惺不若聋。

裂尽见闻行活路，乡关犹隔海千重。

释绍昙

释绍昙　偈颂十九首

松下扫除青草径，磵边开陃绿阴亭。

饭余握手闲行坐，唱曲山歌贺太平。

遏云古调，流水新声。

眼里无筋听不足，临风击碎圣凡情。

释绍昙

释绍昙　偈颂十九首

不业农商不业儒，菑田弗下寸根株。

驴年斫倒菩提树，羞见新州个老卢。

释绍昙

释绍昙　偈颂十九首

十万同聚会，个个学无为。

此是选佛场，心空及第归。

释绍昙

释绍昙　偈颂十九首

东村王老夜烧钱，拈引山云海月魂。

贫极瑞岩轻助荐，儘教无佛处称尊。

释绍昙

释绍昙　偈颂十九首

瑞岩唤醒主人公，把手经行禁纲中。

踏断纲宗开活眼，笑听山鸟话家风。

释绍昙

释绍昙　偈颂十九首

五十三年行脚，走遍天涯海角。

早知唐丧光阴，诲不闭门独活。

古松下苔石憨眠，野溪边筇枝倒卓。

幽鸟啼春水奏流，湊成一曲村田乐。

释绍昙

释绍昙　偈颂十九首

五千黄叶止儿啼，不异渝江碧落碑。

古篆分明无赝本，具看经眼不难窥。

释绍昙

释绍昙　偈颂一百零二首

西子湖边泛渺茫，一堤寒绿看垂杨。

谁知业债难逃避，开眼堂堂入镬汤。

释绍昙

释绍昙　偈颂一百零二首

大解脱门，无入作处。

制断玄关，头头活路。

信脚何妨行数步。

释绍昙

释绍昙　偈颂一百零二首

德山软顽，云门放憨。

救下不得也，瞿昙瞿野。

我也无端入闹篮。

释绍昙

释绍昙　偈颂一百零二首

奴颜婢膝走人间，羞见羊裘七里滩。

文叔虽为天子贵，子陵只作故人看。

释绍昙

释绍昙　偈颂一百零二首

人家竞赏元宵，佛陇百无一有。

管宴虽愧空疏，宾主不分新旧。

陇头月助放光明，谷口松编排节奏。

春风舞袖乐升平，不知身在然灯后。

释绍昙

释绍昙　偈颂一百零二首

震旦心宗，竺乾正眼。

觌面当机，是非俱划。

不落思惟透险峰崖，阶下汉。

释绍昙

释绍昙　偈颂一百零二首

临崖挤人。恶语伤人。

冤深潮海，嚼齿吞龈。

哑，说著无非是恶心。

释绍昙

释绍昙　偈颂一百零二首

春日晴，烧痕青。

锦云片片，花雾溟溟。

无位真人，面门出入，

贼精贼精。

释绍昙

释绍昙　偈颂一百零二首

山舍春深，生涯日贫。

桃芬烂漫，不见灵云。

释绍昙

释绍昙　偈颂一百零二首

未入鸡足山，不踏黄梅路。

恶业苦无多，平白披毛去。

明眼人前，一场笑具。

释绍昙

释绍昙　偈颂一百零二首

赤脚走红尘，全身入荒草。

费了几精神，不若居山好。

一坞闲云，千峰啼鸟。

声色纯真，是非不到。

堪悲堪笑寒山子，十年归不得，

忘却来时道。

释绍昙

释绍昙　偈颂一百零二首

现成个，见得到，

行得到，说得到。

须弥灯王，狼籍不少。

释绍昙

释绍昙　偈颂一百零二首

松粉飘香，麦须弄黄。

今朝春告别，无处觅行藏。

燕子知不迁义，深谈实相，

对语雕梁。见汝诸人不会，

衔泥营故垒，飞过莫家塘。

释绍昙

释绍昙　偈颂一百零二首

山雨酿春寒，晓湿梅花重。

结实较迟迟，且听香浮动。

化工有意待重来。永为鼎鼐调羹用。

释绍昙

释绍昙　偈颂一百零二首

父不慈，子恶毒。

热血相喷，痛拳相{上祝下土}。

不共戴天雠，推入阿鼻狱。

此冤此恨与谁论，海月山云亦断魂。

释绍昙

释绍昙　偈颂一百零二首

妙应群机，亨衢得路。

浩浩尘中，如何辨王。

辨得主，进退随且，

不妨去住。倒跨杨岐三脚驴，

南北东西夸独步。

释绍昙

释绍昙　偈颂一百零二首

拘尸罗城，娑罗双树。

死款难翻，贼身全露。

引得波旬。丛然笑舞。

后代儿孙口似椎，有屈谁伸诉，

山花点滴啼红雨。

释绍昙

释绍昙　偈颂一百零二首

平如镜面，险似悬崖。

不容拟议，岂属安排。

闪电光中行活路，大悲院里赴村斋。

释绍昙

释绍昙　偈颂一百零二首

这一粒，甚处生。

阴阳未判，芽孽先萌。

开花也一川雪霁，结实也万顷云横。

收拾归来香满钵，饭余散步自闲行。

释绍昙

释绍昙　偈颂一百零二首

衲僧拄杖头，一千三合米。

今年春雨多，一饱应难拟。

觉海山仙，闻如是语。

怒发冲冠，驱神驾鬼。

诛云师，扫烟翠。

放出金乌出海门，且听歌舞乐丰年，

只图一个不知恩。

释绍昙

释绍昙　偈颂一百零二首

寒食潮节，人家拜扫时。

纸灰粘蝶翅，啼血染花枝。

追亲思远，写恨含悲。

不论富贵，大小由之。

唯有林泉衲子，无思无念，

无欲无为。圆蒲静倚，

瘦策闲戏。燕子自长春寂寂，

长歌一曲囉囉哩，不是知音说向谁。

释绍昙

释绍昙　偈颂一百零二首

仙苑名花取次妆，冬冬羯鼓谩催芳。

春风不费纤毫力，拂掠枝头便有香。

释绍昙

释绍昙　偈颂一百零二首

地僻云深，秋高境寂。

堂户凄凉，无人面壁。

虽然，净地上谁肯狼藉。

释绍昙

释绍昙　偈颂一百零二首

从上爪牙，千差万别。

截鹤续凫，伤龟恕鳖。

拄杖子，不入这保社。

顢顢頇頇，跛跛挈挈。

有眼如盲，有舌如结。

静倚松根，憨眠不彻。

佛法从教烂似泥。不说不说。

释绍昙

释绍昙　偈颂一百零二首

秋叶飘零，秋虫夜鸣。

色不是色，声不是声。

达磨九年会不得，急携只履问归程。

释绍昙

释绍昙　偈颂一百零二首

薄福住山，浑无暇日。

忙时直是闲，缓处非常急。

驱园夫奴子，锄菜地，

扫松行；指莫监杨协团，拆东篱，

补西壁。眼前事乱如麻，

脚跟下黑如漆，。

蓦有个汉出来道，长老何太区区，

只向道，任是七佛祖师，

亦无这个消息。

释绍昙

释绍昙　偈颂一百零二首

撼茶树，偷笋去。

角虎出林，铁蛇横路，

毒气炎炎如火聚。眨上眉毛风降临亲，

灵迹不在猿啼处。

释绍昙

释绍昙　偈颂一百零二首

撞烟楼，不知羞。

陃蟭螟眼，辊百花毬。

四七二三阿辘辘，不思万里有崖州。

释绍昙

释绍昙　偈颂一百零二首

祖翁田地绝边垠，契券分明孰敢侵。

削尽春风闲草木，松涛翻月竹筛金。

释绍昙

释绍昙　偈颂一百零二首

佛垄山上云，一片三四片。

忽遇客推门，零乱舒还卷。

有踪由却没踪由，通身是眼寻难见。

寻得见，木落千林，

光浮碧巘。

释绍昙

释绍昙　偈颂一百零二首

头上漫漫，脚上漫漫。

拈掇不得，地阔天宽，

老僧住持事繁。

释绍昙

释绍昙　偈颂一百零二首

肥马碌碌，瘦马碌碌。

医得眼前疮，剜却心头肉。

朝不足，莫不足，

六六依然三十六。云门见睦州，

良遂参麻谷。

释绍昙

释绍昙　偈颂一百零二首

横该竖抹，古路封苔。

圣凡情尽，马腹驴胎。

不用闭门防俗客，爱闲能有几人来。

释绍昙

释绍昙　偈颂一百零二首

万机休罢住云间，门掩青萝竟日闲。

时听呜咿歌一曲，倒骑黄犊出松关。

若作佛法会，锦包特石。

若作世谛会，铁裹泥团。

惆怅无人知此间，临风拍碎石阑干。

释绍昙

释绍昙　偈颂一百零二首

山木阴阴，寒花浅深。

巢云鹤怨，挂月猿吟。

王维妙手画不得，神光徒自觅安心。

释绍昙

释绍昙　偈颂一百零二首

有服药，甚功效。

不收肘后方书，不入神农本草。

善财采处不识真，文殊用之不得妙。

佛垄信手拈来，百病根源俱扫。

释绍昙

释绍昙　偈颂一百零二首

烟晴竹树啼姑恶，月冷松梢哭子规。

莫谓一声声破梦，未归须忆到家时。

释绍昙

释绍昙　偈颂一百零二首

三十余僧眼似眉，白云深处聚头嬉。

烧枯柴火煨山芋，拽木罗笼总不知。

释绍昙

释绍昙　偈颂一百零二首

三日晴，五日雨。

无象太平，满田禾黍。

不作佛法商量，亦非世谛流布。

碧眼黄头总不知，问讯轮皴拄杖子，

牢记取。

释绍昙

释绍昙　偈颂一百零二首

一坞耕樵，门扃绿萝。

富骄时少，贫乐时多。

妇摇机轧轧，儿弄口喎喎。

涧水松声交节奏，何似东山瓦皷歌。

释绍昙

释绍昙　偈颂一百零二首

显大机，明大用。

六月黄河连底冻。千圣不携，

已灵不重。带角披毛异类行，

漆桶漆桶。

释绍昙

释绍昙　偈颂一百零二首

山鬟风急坠松钗，冷灶凝烟午未斋。

黄独煨香不能熟，老僧忍冻拾枯柴。

见成活业，出格安排。

懒瓒穷不彻，粪火一生埋。

释绍昙

释绍昙　偈颂一百零二首

岁除生怕管筵空，品味无多只要丰。

掇转虚空为桉板，薄{左卑右刂}明月切清风。

释绍昙

释绍昙　偈颂一百零二首

有亦不管，无亦不管。

饭来开口，睡来合眼。

释绍昙

释绍昙　偈颂一百零二首

出佛身积压，破和合僧。

驴腮马颔，逞技矜能。

堪笑灵山儿戏剧，聚头争看蜡人冰。

释绍昙

释绍昙　偈颂一百零二首

春日打春牛，一击百杂碎。

黄梅石女暗惊胎，生下无名物一块。

问四圣四圣不知，问六凡六凡不会。

风前散作万家春，贱似黄金贵似尘。

释绍昙

释绍昙　偈颂一百零二首

惟一坚密身，一切尘中现。

老婆腰系紫绡裙，娇儿手把红罗扇。

南{上奥下山}东村，张坊李店。

拜贺新年，春风满面。

欢悰不觉语声高，惊落梅花一片两片三片四片。

释绍昙

释绍昙　偈颂一百零二首

丹桂飘庭际，寒蛩语砌阴。

声声调雅奏，点点簇黄金。

尽情拈出，宴乐嘉宾，

佛垄虽贫未是贫。

释绍昙

释绍昙　偈颂一百零二首

憎金以黄，谤沈无香。

达磨不会，历魏游梁。

更有不识好恶底，齐腰立雪，

寄食穷乡，巴峡闻猿空断肠。

释绍昙

释绍昙　偈颂一百零二首

有一物，无人识。

或在东南，或居西北。

破草鞋跟踏著，价重千金；折拄杖头挑来，

分文不直，识不识，

吴地冬瓜，镇州萝蕁。

释绍昙

释绍昙　偈颂一百零二首

秘魔擎叉，俱胝竖指。

邪法难扶，如何得是。

山僧冷地思量，不觉吞声饱气。

攻乎异端，斯害也矣。

释绍昙

释绍昙　偈颂一百零二首

一月行空，千门赏玩。

自己光明，几人著眼。

马师父子尽力揩磨，不得一半。

诸人要见真月麽，何似破漆碗。

释绍昙

释绍昙　偈颂一百零二首

正令全提，无在不在。

簸箕有唇，洞庭无盖。

若作奇特商量，入地狱如箭射。

不作奇特商量，入地狱如箭射。

释绍昙

释绍昙　偈颂一百零二首

万里澄江雪霁时，玉壶一色冷含辉。

淦翁认得烟村路，柳线穿鱼带月归。

释绍昙

释绍昙　偈颂一百零二首

地僻云深，秋高境寂。

堂户凄凉，无人面壁。

净地上谁肯狼籍。

释绍昙

释绍昙　偈颂一百零二首

鈯斧埋藏岁月深，岩居日与白云邻。

业风无奈重飘鼓，又作担柴卖箁人。

释绍昙

释绍昙　偈颂一百零二首

堋八刺札，新翻曲调，

逸格乡谈。意随流水远，

声遏莫云寒，月移花影上栏干。

释绍昙

释绍昙　偈颂一百零二首

甘菊舒黄，茱萸喷香。

渊明错会，耽赏重阳。

采采东篱下，南山见未忘。

刚道花枝有短长。

释绍昙

释绍昙　偈颂一百零二首

茧足寻庄到海门，天衣往事与谁论。

长空雁影沉寒水，瘦立西风几断魂。

释绍昙

释绍昙　偈颂一百零二首

一不做，二不休。

得人一马，还人一牛。

岂不见临济三遭白棒，大愚肋下三拳痛{上祝下土}，

不共戴天雠。休休，

说著令人满面羞。

释绍昙

释绍昙　偈颂一百零二首

鼠窃竺乾，身逃震旦。

合火分趎，儿孙无眼。

死款诸方不言，今朝佛垄分明断。

以何为据，看。

释绍昙

释绍昙　偈颂一百零二首

不可以智知，金刚手把八棱槌。

不可以识识，镇州出个大萝蕁。

不可以语言造，山禽聚集啼清晓。

不可以寂默通，赤眼乌龟吞大虫。

释绍昙

释绍昙　偈颂一百零二首

觌面当机，东涌西没。

平地上险崖，惺惺中淈激起。

不是心，不是佛，

不是物，贬向无生国。

释绍昙

释绍昙　偈颂一百零二首

无量劫来，七颠八倒。

打破虚空，全身入草。

释绍昙

释绍昙　偈颂一百零二首

出匣神锋莹鹓鹈，将军珍袭已多时。

相承不是屠龙手，只作三文补履锥。

释绍昙

释绍昙　偈颂一百零二首

佛垄开炉，寒灰死火。

拨著星儿，弥天罪过。

笑倒嵩山破灶堕。

释绍昙

释绍昙　偈颂一百零二首

冬至日舒长，这个长多少。

虚空为尺不能量，蟭螟眼中盛恰恰相反好。

盛恰好，衒惑神光，

迷逢达磨。

释绍昙

释绍昙　偈颂一百零二首

八月初，何处热。

出门荒草离披，四壁寒蛩凄切。

衲僧家眼里著得须弥山，耳里著得四大海。

声色纯真，只得一橛。

释绍昙

释绍昙　偈颂一百零二首

我也无端到住山，忙忙业识不曾闲。

白云拂尽到枯叶，恐碍采樵人往还。

寒松瑟瑟，幽鸟关关。

家私花擘尽，谁道语音蛮。

释绍昙

释绍昙　偈颂一百零二首

有一物，黑似漆，

常在面门出入。骑声盖色，

妙密中险崖。倒用逆施，

险崖中妙密。三世诸佛远之愈亲，

白牯狸奴得之转失。法华不惜眉毛，

为汝当阳拈出。夭夭矫矫，

粼粼皴皴，将谓南山鳖鼻，

却是天台楖栗。

释绍昙

释绍昙　偈颂一百零二首

生平说大脱空，今受活地狱报。

一片无骨舌头，数日和根烂了。

释绍昙

释绍昙　偈颂一百零二首

妙斲鼻头墁，巧运风斤手。

千圣头边盖覆来，密密绵绵无渗漏。

不辞合土和灰，成就牛栏马廻。

只图一个不知恩，噇饭噇眠，

易宵为昼。翻笑肋尊者，

肋不至席不唧{左口右留}。又笑棱道者，

坐破七蒲团，驴前马后，

至今湖海扬家丑。

释绍昙

释绍昙　偈颂一百零二首

古桧吟风，寒鸦布陈。

不落见闻，几人错认。

不错认人，道士擎拳，

阇梨问讯。

释绍昙

释绍昙　偈颂一百零二首

弃金轮王位，尊贵不尊贵。

冻饿深雪中，冷地里短气。

见明星，没巴鼻。

更言大地一切众生成正觉，吽吽，

棒折也未。

释绍昙

释绍昙　偈颂一百零二首

高不高肤寸，低不低太华。

深不深蹄涔，浅不浅溟渤。

法华高低深浅，瞒诸人一点不得。

诸人高低深浅，亦瞒法华一点不得。

尽情画断，更莫论量。

缀钵饭抄云子白，晴瓯茶泛雪花香。

释绍昙

释绍昙　偈颂一百零二首

祝融峰，万年松。

翠阴笼鹤，瑞所蟠龙。

用献圣明天子寿，枝枝叶叶自春风。

释绍昙

释绍昙　偈颂一百零二首

玉几凌霄，横趋密室。

如风吹水自成纹，掷剑挥空无朕迹。

子细思量，令人气急。

白木既无香，秤槌宁有汁。

释绍昙

释绍昙　偈颂一百零二首

入荒田不拣，信手拈来草。

纬地与经天，头头俱是妙。

打成一片见全功，碧眼黄头俱靠倒。

岂不见长庆棱道者坐破蒲团，一个两个三个，

四五六七个，家风狼籍知多少。

释绍昙

释绍昙　偈颂一百零二首

大道无方，至尊无位。

睿哲文明，垂衣而治。

尧风舜日万斯年，举世无思不戴天。

释绍昙

释绍昙　偈颂一百零二首

三月春云暮，韶华似酒浓。

莺啼杨柳雨，蝶弄海棠风。

若作境会，过山寻蚁迹，

不作境会，度水觅鱼踪。

故国归路远，日暮泣途穷。

释绍昙

释绍昙　偈颂一百零二首

高价卖生姜，雪真珠满床。

清贫虽彻骨，富有敢斗君王。

灼然如是，脍身为食，

渍血为浆，尽情供养，

犹未相当。若也未是，

和烟耕绿野，枯笛送斜阳。

释绍昙

释绍昙　偈颂一百零二首

雪峰辊扑，睦州担板。

展尽神通，搆和一半。

那一半，戴嵩牛卧绿杨阴，

韩干马嘶芳草岸。

释绍昙

释绍昙　偈颂一百零二首

水洗硬石头，浪打枯杨树，

净智庄严功德聚。

释绍昙

释绍昙　偈颂一百零二首

这一灯，处甚起。

没踪由，难拟议。

三贤十圣眼见如盲，芥狗泥猪放光动地。

大家吹灭暗中行，然灯佛在你脚底。

释绍昙

释绍昙　偈颂一百零二首

浪荡贪观野鸭儿，犯丛林合讲清规。

鼻头担破知惭愧，烧炷枫香供养伊。

释绍昙

释绍昙　偈颂一百零二首

红锦缠头舞醉身，笙歌声沸凤楼春。

百花丛里扶归去，谁道儿郎彻骨贫。

释绍昙

释绍昙　偈颂一百零二首

千圣灵枢，妙在转处。

烁尽玄微，更进一步，

莫来拦我扑门路。

释绍昙

释绍昙　偈颂一百零二首

枯木糁瑶花，虚庭封玉砌。

少室谩安心。神光空折臂。

不堕功勋一色边，阑干谁共倚。

释绍昙

释绍昙　偈颂一百零二首

万戟森严细柳营，信威独许汉将军。

谁知袖隐屠龙手，却把蒿枝箭策勋。

释绍昙

释绍昙　偈颂一百零二首

四十九年，欺胡谩汉。

疾入涅槃，救得一半。

谤观紫磨金色身，涴却娘生眼。

释绍昙

释绍昙　偈颂一百零二首

百二十日夏，今朝始发头。

饭抄云子白，羹煮菜香浮。

未问寒山子，先看水牯牛。

山前千顷地，信脚踏翻休。

释绍昙

释绍昙　偈颂一百零二首

我有一机，极尽玄微。

饥来吃饭，寒来著衣。

我有一句，包罗今古。

犬吠枯樁，猫捉老鼠。

释绍昙

释绍昙　偈颂一百零二首

花锦蝶翻红，柳烟莺织晓。

曾不动机丝，夺尽春工巧。

玄中玄，妙中妙。

三世诸佛觑不破，历代祖师穷不到。

穷得到，寒食清明，

家家拜扫。

释绍昙

释绍昙　偈颂一百零二首

狗舐油铛，鼠咬甑箅。

用尽机思，吃没滋味。

释绍昙

释绍昙　偈颂一百零二首

一雨润枯焦，扫尽流金暑。

薰风殿阁凉，诸佛出身处。

堪笑勤川无义语，引得花木瓜，

变成烂苦瓠。走遍衡格卖与谁，

一十三人声怨鼓。

释绍昙

释绍昙　偈颂一百零二首

路透清波，山横翠壁。

楼阁门开，从这里入。

释绍昙

释绍昙　偈颂一百零二首

三十二相，八十种好。

马颔驴腮，弥天罗过。

新法华，因甚刺脑入胶盆。

过在你，殃及我。

释绍昙

释绍昙　偈颂一百零二首

洞庭七十二峰，飞雪一千余丈。

晨昏说法琅琅，谁谓卢公已往。

元不往，在这里。

优昙火里开，嗅著无香气。

释绍昙

释绍昙　偈颂一百零二首

小小青山，丛丛翠竹。

野景无多，怡然纵目。

明觉老人，向独脱无依处。

闲坐解疏慵，为静胜所缚。

拄杖子，一夏同辙不同途。

见山不是山，居竹不见竹。

丛识忙忙卒未休，忙中解唱阳春曲，

歡乃一声山水绿。

释绍昙

释绍昙　偈颂一百零二首

正直聪明，风流儒雅。

坚护法城，策勋千载。

李将军有佳声在。

释绍昙

释绍昙　偈颂一百零二首

灵鹫峰前，热血相喷。

觉城东际，陷坑无底。

失脚休论后与先，痴翁何似我风颠。

释绍昙

释绍昙　偈颂一百零二首

正因二字得闻，鼠粪污一釜羹。

乳峰初无个事，饱噇饭了闲行。

松门雨霁，苔径云横。

堤防平地上，著脚是深坑。

释绍昙

释绍昙　偈颂一百零二首

一宿觉，三担土。

脚未跨门，丰骨已露。

等闲举一步，危径结寒花，

信彩示一机，断崖飞瀑布。

释绍昙

释绍昙　偈颂一百零二首

智与理冥，神与境会。

碎维摩床，断毗卢髻。

碧眼黄头著眼觑，百杂碎。

释绍昙

释绍昙　偈颂一百零二首

社燕催归，宾鸿欲返。

雪点白蘯洲，锦铺红蓼岸。

蝦蟆入汝鼻孔里，毒蛇穿汝眼睛中。

释绍昙

释绍昙　偈颂一百零二首

顶{左宁右页}机，法空座。

不涉思而知，不动步而到，

无端入荒草。

释绍昙

释绍昙　偈颂一百零二首

死柴头，无烟火。

信口一吹，面门烁破。

可怜龙门远知客礼首座。火炉头热血相喷，

分争你我，笑倒嵩山破灶堕。

释绍昙

释绍昙　偈颂一百零二首

借家传帝纲丝，下公子仙鳌钓。

捩转衲僧鼻头，撩拨诸方一笑。

鲲化鹏飞总未知，推蓬对月平分破。

却请维那，杨帆鼓棹。

释绍昙

释绍昙　偈颂一百零二首

上下三指，彼此七马。

眼见如盲，口说如哑。

拄杖子忍俊不禁，等闲捉败。

休休，尽法恐无民，

且放天寒赦。

释绍昙

释绍昙　偈颂一百零二首

韩柳肺肠，苏黄骨髓。

点著禅衣，香风匝地。

七十二峰增秀气。

释绍昙

释绍昙　偈颂一百零二首

共饭江湖，何须晙斗。

含血喷人，先污其口。

结成不共戴天冤，句句无非是骂门。

释绍昙

释绍昙　偈颂一百零二首

不绍金轮尊贵位，被人打落当门齿。

难亸梁王掘地埋，脱身留得得空棺履。

死款供成，临文不讳。

乳窦今朝报不平，臭烟蓬{左火右孛}薰他鼻。

任是老顽，也须喷嚏。

释绍昙

释绍昙　偈颂一百零二首

三百斤铁枷，数载无人荷。

颺在壁根头，只得冤雠到。

口款分明不可翻，老肩无力也须担。

释绍昙

释绍昙　偈颂一百零二首

烟雨溟蒙望眼迷，兰舟小泊画桥西。

儿童不识春流涨，却怪湖边柳树低。

释绍昙

释绍昙　偈颂一百零二首

尊贵中来，报土无差。

琼琚庭院，锦绣楼台。

何似灵山听法华，联镳稳驾白牛车。

释绍昙

释绍昙　偈颂一百零二首

天寒人寒，滴水滴冻。

赤脚走冰棱，力负千钧重。

堪笑霜趺拥叶人，漆桶漆桶。

释绍昙

释绍昙　偈颂一百零二首

野客吟残，月岩水落。

坐断白云，死不再活。

只将宗镜鉴惟心，法眼重重添翳膜。

翳无药，光烁烁。

要识永明妙旨，更添香著。

释绍昙

释绍昙　偈颂一百零二首

老倒住山，全无伎俩。

揖客低腰，逢僧合掌。

虽然俯顺时宜，不碍当机收放。

鲲化鹏飞羽翼齐，抟扶一举青霄上。

释绍昙

释绍昙　偈颂一百零二首

发得一机活，出得一言当。

万里无片云。青天合吃棒。

不待春风著意吹，暗香已在梅花上。

释绍昙

释绍昙　偈颂一百零二首

卢老无端颺下柴，碓头舂出古菱花。

恶声千载成狼籍，养子谁人解克家。

释绍昙

释绍昙　偈颂一百零二首

川僧素无头号脑，步上学引人入草。

忽惊野鸭群飞，便把鼻头担扭。

哭不成哭，笑不成笑。

只因家富小儿娇，七世门风都环了。

释绍昙

释绍昙　偈颂一百零二首

三伏走人间，炎范汗如雨。

非无休歇时，亦无栖泊处。

拄杖子，脊梁生铁铸，

浩浩尘中能辨主。归来息影翠微深，

抹月披云，截断千差路。

释绍昙

释绍昙　偈颂一百零二首

未见岑大虫，狐胆先惊破。

密室不通风，家私狼藉了。

更说新开乳窦山，无端刻粪作旃檀。

释绍昙

释绍昙　偈颂一百零二首

篱菊铺黄，茱萸喷香。

渊明错会，耽赏重阳。

何似林间衲子，无荣无辱，

无可思量。饱噇香积饭，

高卧古禅床。是佛是魔俱扫迹，

献花无路鸟空忙。

释绍昙

释绍昙　偈颂一百零二首

威音前，咸淳后，

一个黑粼皴，机发牢关透。

全身游戏生死园林，信脚踏翻圣凡窠臼。

笑释迦客梦未醒，耻弥勒藩未剖。

客梦醒，藩篱剖，

贬入无何有。

释绍昙

释绍昙　偈颂一百零二首

湖山苍苍，湖水茫茫。

丹枫飘锦，金橘铺黄。

明眼衲僧，随境转圣凡，

无处觅行藏。

释绍昙

释绍昙　偈颂一百零二首

太白峰前施小伎，渊嘿雷霆人自畏。

瓦砾翻成释梵宫，古佛门风重振起。

不堕功勋，等闲游戏。

金毛狮子忽翻身，草木昆虫俱收泪。

释绍昙

释绍昙　偈颂一百零二首

陌上语声喧，贺岁人来去。

秋千擘晓烟，绿盖翻春雾。

佛法无多，两手分付。

更问如何与若何，咸淳丙寅正月五。

释绍昙

释绍昙　偈颂一百零二首

一喝三日聋，大寂门风丧。

深掘陷人坑，密布漫天纲。

笑一上，哭一上。

做尽死模活样，乳峰子细思量。

沉本无香，何须起谤。

释绍昙

释绍昙　偈颂一百零二首

觉城东际，小小丛林。

旃檀围绕，狮子嚬呻。

萝月四窗云万壑，见成一片祖师心。

眼里无筋一世贫。

释绍昙

释绍昙　偈颂一百零二首

花禁冷叶红，草敌虚岚翠。

清净卢舍那，全身荆棘里。

释绍昙

释绍昙　偈颂一百零二首

落寞山家，忙如火急。

趁晴刈茆，带霜收橘。

山僧冷地思量，尽把家私狼籍。

日日日东上，日日日西没。

释绍昙

释绍昙　偈颂一百零二首

唤作如如，早是变了也。

那堪世尊拈花，百鸟衔花，

南泉一枝花，灵云见桃花，

石上栽花，总是虚花，

且莫眼花。野老不知亡国恨，

隔江犹唱后庭花。

释绍昙

释绍昙　偈颂一百零二首

久病脚力衰，婴儿学移步。

丧尽目前机，辩得尘中主。

鼻直眼机，皮穿骨露。

驴不成兮马不成，且无描摸处。

赚镣僧繇吴道子。

释绍昙

释绍昙　偈颂一百零二首

玉几山前，凌霄峰下。

热血嗔拳，做人话欛。

犀牛扇飏向他方，捋虎须拦胸便打。

一炷兜娄怨结成，贵买贱卖。

释绍昙

释绍昙　偈颂一百零二首

大康山，杨浮山。

撞头搕额，共打乡谈。

其中切脚无人会，一大藏教，

华梵重翻。

释绍昙

释绍昙　偈颂一百零二首

桑畴雨过罗纨腻，麦陇风来饼饵香。

揭示西来端的意，好商量处错商量。

释绍昙

释绍昙　偈颂一百零二首

西风簇浪花，太湖连底冻。

冷照玉奁清，一片无瑕缝。

面目分明，眼睛定动。

不墯虚凝裂万差，漆桶漆桶。

释绍昙

释绍昙　偈颂一百零二首

寒北安南几战争，老来卜筑傍烟村。

却将旧斩楼兰剑，换得黄牛教子孙。

释绍昙

释绍昙　偈颂一百零二首

梅开的皪花，径糁模糊雪。

装点早春容，庆贺新年节。

少室家风，全机漏泄。

堪笑神光不识瞥，白反一枝臂折。

有屈难伸说，无端拄杖重饶舌。

释绍昙

释绍昙　偈颂一百零二首

生诸冯，御飞龙。

升平寰宇，舜日尧风。

林下野人思报德，只凭拄杖为流通。

云卧难逃至化中。

释绍昙

释绍昙　偈颂一百零二首

幕挂春烟，簟铺秋水。

高枕横眠，鼻雷聒耳。

烁石流金总不知，何须殿阁薰风至。

又谁管九十日种粟烧畲，说什麽十三番悟明自己。

灼然是个无惭愧，阎罗王倒退三千里。

释绍昙

释绍昙　偈颂一百零二首

旱地奔雷，青天撒雨。

六户不扃，龙无龙句。

田地稳密底死汗迸流，妙用纵横底寒毛卓竖。

万别千差透密机，撼动憨眠拄杖子。

拄杖子喏，老老大大，

百念灰寒，因甚被人唆使。

只向道，四皓出商山，

汉业归明主。

释绍昙

释绍昙　偈颂一百零二首

杨岐栗棘蓬，临际清凉树。

钁头无柄，正好栽培，

版齿生毛，不妨吞吐。

一抽三，二添四，

跛脚云门，乾坤独步。

瞎人天眼分缁素。

释绍昙

释绍昙　偈颂一百零二首

一雨润焦枯，大地承恩泽。

黄铺亩亩云，青锁郊原色。

刈禾镰子痴如风，收放全归掌握中。

释绍昙

释绍昙　偈颂一百零二首

人间万斛金连，竞赏元宵佳节。

法华彻骨贫穷，斗胜不如斗劣。

室内一盏灯，灿灿心共绿。

不夜光明照古今，见得分明，

眼里重添屑。

释绍昙

释绍昙　偈颂一百零二首

脚跨马师门，便有弥天过。

喝得耳朵聋，扭得鼻头破。

纵大雄毛虎略露爪牙，脱百丈野狐不昧因果。

说条念贯，监本无端，

不独瞒人亦自瞒。

释绍昙

释绍昙　偈颂一百零二首

一径直，二周遮。

眉毛眼睫，地角天涯。

云门胡饼赵州茶，惠崇芦雁赵昌花。

会则星河秋一雁，一会砧杵夜千家。

释绍昙

释绍昙　偈颂一百零二首

冻折枯梅，三两枝亚。

香度野桥，影横茆舍。

道人鼻观相忘，有眼如盲，

不被这些留碍。可怜鬼窟藏身，

唤起来，雪团打，

雪团打。

释绍昙

释绍昙　偈颂一百零二首

虬龙一滴涎，凤凰五色髓。

扑扑喷清香，穿却衲僧鼻。

通身是，遍身是，

吾无隐乎尔。

释绍昙

释绍昙　偈颂一百零二首

拽杖出烟霞，红尘去路赊。

淡金垂柳线，寒玉点梅花。

触目分群象，当机裂万差。

岂不见太原孚上座，楼头吹画角，

丧尽泼生涯。活与深深掘窖埋。

释绍昙

释绍昙　偈颂一百零二首

判虚空笔，摛锦绣文。

光腾万太，入石三分。

恶迹既被点破，只得饮气吞声。

自有傍人道不平。

释绍昙

释绍昙　偈颂一百零二首

百鸟啼春风，村村自花柳。

揭示目前机，大地人积压有。

随声逐色，活陷重围。

盖色骑声，翻成窠臼。

牢关击碎，海岳平沈。

山鸟自啼花自笑，到头一点不关心。

释绍昙

释绍昙　偈颂一百零二首

读破灯窗卷首书，经纶勋业付洪儒。

古今鼎鼐调羹手，幼学谁人不顺朱。

释绍昙

释绍昙　偈颂一百零二首

家住云坳，盖头把茆。

蓬门无钥，谁解推敲。

万籁声沈，鸟啼幽谷。

千林色静，月挂寒梢。

风檐索寞人投宿，睡到平明手脚交。

更问其中端的，床头木枕子，

葛坦半中凹。

释绍昙

释绍昙　偈颂一百零二首

万壑乔松，九枝灵草。

瑞气久钟，清声远播。

材大今为宗庙梁，国香世产芝房宝。

别露风规，寻僧论道。

十二峰高热莫齐，到顶方知天下小。

释绍昙

释绍昙　偈颂一百零二首

活鱭鱭，硬纠纠，

明眼人觑不透。刚被春山杜宇知，

点血啼清昼。临风{左足右孛}跳撼坤维，

驴前马后。

释绍昙

释绍昙　偈颂一百零二首

毒窠蜂，恶相从。

棒不到心死，喝不到耳聋。

拨玄枢於机轮转处，丧家私於小玉声中。

怨无穷，恨无穷。

有口不能分雪得，一年一度，

且听落花啼鸟诉春风。

释绍昙

释绍昙　偈颂一百零二首

拽转十二时，不与诸尘对。

饱和罗饭，瘦策闲嬉。

三个成团，四个作队。

向云坳磵曲，采蕨蕈煎茶，

缕笋芹为脍。弥勒不知，

释迦不会。刚被春风透密机，

高林破晓莺吟碎。眼里闻声，

且居门外。

释绍昙

释绍昙　偈颂一百零二首

三月青春弹指过，九旬朱夏又从头。

茶抽雀舌郎忙摘，麦弄蝦须逐旋收。

炽然说法，声撼林丘。

释绍昙

释绍昙　偈颂一百零二首

十二峰前块石头，雨洗风磨净无梁。

苔衣剥落耿光寒，因甚诸不觑不见。

{左虎右见}得见，丈六金身，

时时出现。

释绍昙

释绍昙　偈颂一百零二首

玩犀牛，呼小玉。

一种风标，十分尘俗。

勤巴子病入膏肓，老盐官笑含鸩毒。

花簇簇，锦簇簇，

云峰老人曾刮目。我从山水窟中来，

自谓一生看不足。看不足，

眨得眼来，云归幽谷。

释绍昙

释绍昙　偈颂一百零二首

以大圆觉，为我伽蓝。

牛头向北，马头向南。

身心安居，平等性智。

北负须弥，无息肩地。

释迦老子，不善用心，

掘窖埋人，无一个出头得，

只得短气。瑞岩一众，

善恶不思，机智俱泯。

青松白石，饱饭憨眠。

成龙升天，成蛇窜草，

一丝毫羁绊他不得。凤雏自有冲霄志，

肯学鹪鹩恋一枝。

释绍昙

释绍昙　偈颂一百零二首

路隔重湖，一尘不到。

片段白云，绵蛮幽鸟。

静倚石阑听，稳拂苔衣卧，

此乐只应林下有，人间少。

衲僧家，眼里著得须弥山，

耳里著得四大海，声色堆头，

闲行闲坐，全身入荒草。

释绍昙

释绍昙　偈颂一百零二首

水洗硬石头，浪打枯杨树。

净智装严功德聚。虽然脱体无尘，

未是透法身句。如何是透法身句，

只有湖水无行路。

释绍昙

释绍昙　偈颂一百零二首

进人若将加诸膝，退人若将坠诸渊。

云门放去较憨，雪窦收来较险。

释绍昙

释绍昙　偈颂一百零二首

触翻茶瓢，眉毛挂剑。

杀活不分，邪正难辨。

古今同辙不同途，妙悟玄机辘辘转。

释绍昙

释绍昙　偈颂一百零二首

玉栏花药头号春工，雨湿胭脂脸晕红。

丝管纷纷来赏耫，可怜吹落五更风。

释绍昙

释绍昙　偈颂一百零二首

燕语雕梁，绿阴覆墙。

{操扌换纟}车声轧轧，风递茧丝香。

释绍昙

释绍昙　偈颂一百零二首

结夏已十日了也，寒山子作麽生。

村诗吟落韵，竹管贮残羹。

结夏已十日了也，水牯牛作麽生。

爱从荒草去，不向坦途行。

精神陡顿，头角峥嵘。

好把一坑埋瘞却，千峰云静月华明。

释绍昙

释绍昙　偈颂一百零二首

不拟寒山落韵诗，未传卢老泼禅衣。

脚头活取通宵路，来透庭前划草机。

释绍昙

释绍昙　偈颂一百零二首

紫芝峰下，小小山居。

家风淡薄，堂供萧疏。

茭粽叶包蒸米饭，野山茶点石菖蒲。

天中令节，不用书符。

释绍昙

释绍昙　偈颂一百零二首

百怪千妖自扫除，张道士、李师巫。

望崖争却步，遗下药胡芦。

释绍昙

释绍昙　偈颂一百零二首

枕石安眠，山云四屯。

救不得出，浣盆浣盆。

更说甚德山临际，棒如雨点，

喝似雷奔。草迷人去路，

月挂客愁村。

释绍昙

释绍昙　偈颂一百零二首

茆屋赋新诗，内院寻知识。

身从胜境中来，句自活法中得。

非身非句，绝毫绝釐，

慈氏少陵安得知。法华不敢轻饶舌，

只恐山禽语带徼。

释绍昙

释绍昙　偈颂一百零二首

钩饵深抛五十年，鲸鳌吞海误吞钩。

急翻身逐洪波去，暗织沧溟一片愁。

释绍昙

释绍昙　偈颂一百零二首

一块松根石，顽然自古来。

更无人觑著，岁岁长莓苔。

释绍昙

释绍昙　偈颂一百零二首

鸩鸟毛，蛊毒水。

毒不伤人，何妨服饵。

只有这些儿，含毒喷泉人，

深入骨髓。三世诸佛畏之如兔见苍鹰，

历代祖师远之如龙怖鑫翅。唯有活衲僧，

嗜之如鼎味，粉骨碎身犹未已。

贪他底，著他底。

佛也如何救得你。

释绍昙

释绍昙　偈颂一百零二首

打头不遇作家，谩说俱轮先度。

饶伊诸漏顿超，到底终成染污。

不染污，活眼点开，

光吞寰宇。

释绍昙

释绍昙　偈颂一百零二首

云居闻板声，见神见鬼。

瑞岩闻板声，普请瞌睡。

梦中唤醒主人翁，鼻孔元来在眼底。

释绍昙

释绍昙　偈颂一百零二首

公灯不照私，渡水不湿脚。

连累老北堂，北错非常错。

功回位转，偏正中来。

凤宿龙巢金殿晓，香车应不碾宸苔。

释绍昙

释绍昙　偈颂一百零二首

六用门头，力战争夺，

钥杀贼阵云横。群魔窜入藕丝孔，

竟挽天河洗甲兵。凌烟阁就，

汗血功成。高枕圆蒲尘梦破，

隔窗幽鸟话升平。灼然如是，

千圣同盟。诸禅德，

若也脚跟浮逼逼，画堂立变铁围城。

释绍昙

释绍昙　偈颂一百零二首

庄上吃油糍，鬼精魂罢休拈弄。

雁影沉寒水，穷伎俩何用施呈。

虽云博饭栽田，何似归堂向火，

静悄悄，暖烘烘。

不劳共话无宾主，衲被蒙头号万境空，

死水何曾有活龙。

释绍昙

释绍昙　偈颂一百零二首

久雨不晴，高低水平。

浸烂释迦鼻孔，淹鳖迦叶眼睛。

拄杖子，天造草昧，

宜建侯而不宁。豁开正归明如日，

扫荡重昏天宇清。

释绍昙

释绍昙　偈颂一百零二首

弃权万乘金轮，栖六年雪岭。

相从外道游，不离那伽定。

无奈凶星照命宫，积世箕裘都丧尽。

虽云自业所招，且喜因邪打正。

释绍昙

释绍昙　偈颂一百零二首

住院恰周年，日夜荒忙杀。

园荒手自锄，屋老身惊压。

费尽心神，百丑千拙。

翻思三条椽下，噇饭噇眠。

凡圣情空，心行处灭，

赤条条地生涯别。生涯别，

羊头车子推明月。

释绍昙

释绍昙　偈颂一百零二首

蔓草系罗裙，山云笼蓆帽。

鼓舞贺元正，石女呵呵笑。

唤作新年头佛法，赚度人不少。

不唤作新年头佛法，赚度人不少。

释绍昙

释绍昙　偈颂一百零二首

南宕湖边，天台山上。

踏断石桥，绝人来往，

难透无过者。一关望崖，

多少空惆怅。握不成拳，

伸不成掌。活语翻成死款招，

谩骂说藕丝牵托玉象。

释绍昙

释绍昙　偈颂一百零二首

索寞芝峰，赏元宵节。

佳宾到来，如何铺设。

能挑海底灯，细剪山头月。

东山瓦鼓歌，堋八剌札，

不是知音向谁说。

释绍昙

释绍昙　偈颂一百零二首

诸庄旱涝不为忧，只恐难调水牯牛。

拽脱鼻绳憨睡稳，数声羌笛野田秋。

绝无形影，谁放谁收。

通身白了通身黑，游戏风烟百草头。

释绍昙

释绍昙　偈颂一百零二首

三伏炎蒸，汗流如雨。

老倒白云，说迷说悟。

一茎草上建琼楼，熟睡饶谵语。

释绍昙

释绍昙　偈颂一百零二首

骨瘦如柴，机深似井。

画地为牢，酷行商令。

儿孙无地雪深冤，烧炷兜娄苦告天。

释绍昙

释绍昙　偈颂　百零二首

觌体全彰，曾无覆藏。

蝉声集古寺，鸟影底寒塘。

眼里无筋，偷观即瞎，

耳中有窍，绝听何伤。

堪笑勤川孟八郎，不积压诸佛出身处，

错抟量。薰风自南来，

殿阁生微凉。引得傍人斗热荒，

鹊石何曾解放光。

释绍昙

释绍昙　偈颂一百零二首

钵饭糁桃花，釜羹烹野菜。

吃了日烘烘，曝背茅檐下。

佛法身心烂似泥，千圣眼觑无缝罅。

吽吽，伎死禅和，

唤起来打。

释绍昙

释绍昙　偈颂一百零二首

风前不见花中叶，雨后难寻底花。

蜂蜂纷纷过墙去，只疑春色在邻家。

释绍昙

释绍昙　偈颂一百零二首

不守蜡人冰，不怜鹅护雪。

互用六根门，大地一团铁。

百杂碎了也，妙尽依亡。

肱枕绿萝形影绝，献花百鸟自空忙。

释绍昙

释绍昙　偈颂一百零二首

墅里山前，一棚傀儡。

个东个西，或进或退。

打东山鼓乐，断送及时。

著杨岐戏衫，编排合制。

虽由行主线牵抽，妙舞三台谁不会。

谁不会，喝彩一声，

鸦飞鹊喙。

释绍昙

释绍昙　偈颂一百零二首

瑞岩彻骨穷，最苦冤憎会。

厨无糁聚蝇，将何物分岁。

拟烹露地牛，催纳筋角反为忧。

拟取凤凰髓，伤损太平禅瑞气。

拟吞栗棘蓬，塞断咽喉气不通。

拟包铁酸馅，欠紫丝头难措办。

不如据见定，随有丰俭。

泉{奭右斗}圣井，

盘簇灵芝，鱠缕绿云，

饼翻剪月，饭后更煎茶一盏。

释绍昙

释绍昙　偈颂一百零二首

雪径封寒蝶未知，暗香谁遣好风吹。

野桥漏泄春光处，正是横斜一两枝。

释绍昙

释绍昙　偈颂一百零二首

司南车，辘辘转。

务与冥行指迷，肯被傍人指点。

三脚驴却步不前，老杨岐恶肴难掩。

释绍昙

释绍昙　偈颂一百零二首

四十余年，白云高卧。

无端刺脑胶盆，日夜烹煎家火。

庄田淹没，与死为邻，

屋舍倾颓，安身难保。

山僧冷地思量，不觉呵呵大笑。

定业难逃，何妨笑破。

赖有东村王老知，绕笆篱唱哩哩啰，

何似大石调。

释绍昙

释绍昙　偈颂一百零二首

是是，荆棘丛林，

黄金田地。非非，

伊兰旃蕁，甘露蒺藜。

是不是，非不非，

鹤健将雏去，猿闲抱子归。

释绍昙

释绍昙　偈颂一百零二首

向上机，顶门眼。

碗脱丘，漏灯盏。

从上诸祖，已错拈提，

瑞岩今朝分明剖判。夜后打眠，

斋时吃饭。

释绍昙

释绍昙　偈颂一百零二首

明月可中庭，雁影沉寒水。

烹金炉冷岁华深，九鼎遗言犹在耳。

深深拨著，宿火通红。

不假一槌成大器，刈禾镰子痴如风。

秋晚台星照命宫，不亨通事亦亨通。

持还赵国连城璧，换我萝窗一枕风。

释绍昙

释绍昙　偈颂一百零四首

殿成不必拆，佛生何用打。

烧炷兜楼香，共说家私话。

以力假人者霸。

释绍昙

释绍昙　偈颂一百零四首

鸩鸟毛，乌喙药。

毒无医，休动著。

轻动著，尽大地人，

皮肤脱落。

释绍昙

释绍昙　偈颂一百零四首

大觉无心，九峰饶舌。

较短量长，家私漏洩。

引惹平人入祸门，金刚脑后抽生铁。

释绍昙

释绍昙　偈颂一百零四首

丈夫膝下有黄金，争肯与他人作礼。

须弥灯王，脚头脚底。

释绍昙

释绍昙　偈颂一百零四首

妙摄化权，使不辱命。

鹤唳东皋，云归乳岭。

拄杖子，黑粼皴，

困卧壁根，声前唤醒。

舞蹈清风两腋生，安闲又入萝窗定。

宾主历然，头正尾正。

释绍昙

释绍昙　偈颂一百零四首

南山灿灿，白石烂烂。

觌当面机，瞎人天眼。

拄杖子，闻如是语，

从定而起，向香积世界，

乳窦峰前。转法轮，

抟香饭。听之双耳聋，

嗅之舌头烂。何似杨岐栗棘蓬，

秦时{左车右度}轹鑽。哑，

仁义尽从贫处断。

释绍昙

释绍昙　偈颂一百零四首

雕梁燕语，乔木莺吟。

秋田水足，麦岭云深。

声色纯真浑声色，无端花擘祖师心。

耳无轮，眼无筋。

优游子圣外，阆荡拾花针。

释绍昙

释绍昙　偈颂一百零四首

宿雨初晴，岚光翠滴。

瀑泻悬崖，云笼怪石。

无位真人，面门出入。

净地上不许狼籍。

释绍昙

释绍昙　偈颂一百零四首

乳窦翠峰，何分彼此。

遂府糖霜，口甜心苦。

灭却云门一字宗，断崖飞瀑冤难诉。

释绍昙

释绍昙　偈颂一百零四首

醭醭红尘，炎炎火聚。

著脚无踪，翻身有路。

去时山色惨愁容，归来幽鸟啼芳树。

不涉去来，如何吐露。

碧眼黄头总不知，问讯粼皴拄杖子，

逢人不得错举。

释绍昙

释绍昙　偈颂一百零四首

八月秋，何处热，

尽大地，一团铁。

衲僧家向南北东西，草鞋跟踏得裂，

拄杖头挑得折。蓦劄相逢，

德山棒，临济喝，

百怪千妖，如何计结。

{左口右恶}，邪法难扶，

莫说莫说。

释绍昙

释绍昙　偈颂一百零四首

秋气肃金，秋晹鏖战。

林间秋叶片片凋零，砌下秋虫声凄怨。

满眼听不闻，满耳觑不见。

听得闻，觑得见，

声前句后新罗箭。

释绍昙

释绍昙　偈颂一百零四首

积废未苏，连遭荒旱。

铁作心肠，也须寸断。

山僧自小不喜煎熬，幸遇中秋，

何妨赏耫。皓月流辉，

觉天云散。倒跨杨岐三脚驴，

深村荒草闲行看。光境俱忘，

瞎乾坤眼。

释绍昙

释绍昙　偈颂一百零四首

水牯牛，偏捩拗。

酷暑云林，恣情{左足右孛}跳。

山前祖父田园，忍见离离荒草。

秋风正要及时耕，脱落鞭绳无鼻窍。

去住自如，收入在我。

牧笛声声送暮霞，故家深入千峰杳。

呜咿呜咿，莫教忘却来时道。

东篱菊染黄，秋浦茱凝翠。

古佛放光明，助发实相义。

渊明有眼无筋，错认白衣人至。

金风剪剪，玉露团团。

故人知此意，笑拍玉阑干。

释绍昙

释绍昙　偈颂一百零四首

隰州佛放光，远射千峰顶。

锦镜冷交辉，瀑花寒斗影。

非虚非实，非色非空。

举世无人描邈得，只恁这个为流通。

释绍昙

释绍昙　偈颂一百零四首

花禁冷叶红，划滴虚岚翠。

清净卢舍那，全身荆棘里。

释绍昙

释绍昙　偈颂一百零四首

翳眼药，文武火。

用得亲，煨得过。

翠岩落尽眉毛眼愈明，乳窦烂却皮肤骨将槁。

家丑分明说向谁，握手松根忘汝我。

冷地思量，訚訚而笑。

曾陷迷魂八阵图，梦中尺入夔门道。

释绍昙

释绍昙　偈颂一百零四首

大众问讯，待者烧香。

曲录棚上，说黑道黄。

七世冤憎同劫会，泥犁拔舌自担当。

麟凤出时山总秀，芝阑生处草俱芳。

释绍昙

释绍昙　偈颂一百零四首

小春才过，冬至相催。

光阴驹过隙，须鬓雪成堆。

松根石上，槁木寒灰。

冻膝拥深霜树叶，禅心清点野桥梅。

唤起来打，更莫迟回。

蛰龙须奋跃，保待禹门雷。

释绍昙

释绍昙　偈颂一百零四首

乾非上，坤非下。

一画先天，包含八卦。

推穷爻象，凶吉不分，

说尽系辞，疑难未解。

吉凶分，疑难解。

阿魏无真，水银无假。

释绍昙

释绍昙　偈颂一百零四首

统御金轮四十年，拱垂衣化育黎元。

万机休罢升遐去，四海无思不断魂。

林间衲子，感戴深恩。

合掌迎归兜率院，当来成佛补慈尊。

释绍昙

释绍昙　偈颂一百零四首

三度拂蒿枝，秦时{左车右度}轹鑽。

拶得星飞，结得弓弦断。

用尽自己心，瞎却他人眼。

千里玄枢错踏翻，神驹十影无羁绊。

业风吹上浮窦峰前，点一杯茶向伊道。

且缓缓。

释绍昙

释绍昙　偈颂一百零四首

天巧剪瑶花，六出缤纷落。

二祖立腰酸，杨岐嗟项缩。

争似炎炉头柮榾高烧，纸衾包却暖烘烘。

憨睡著，天堕凝寒一色边，

错错。

释绍昙

释绍昙　偈颂一百零四首

复见天地心，举世皆知有。

山意冲寒欲放梅，岸容待腊将舒柳。

惟有拄杖子，黑粼皴，

元依旧。受霜冻不枯，

遇阳和不秀。壁角落头，

块然拙守。终日谈玄口不开，

喷泉嚏也成狮子吼。

释绍昙

释绍昙　偈颂一百零四首

大慈苕萬生，倒拈风飒飒。

扫尽大地尘，赵州惊吐舌。

蓦劄相逢玉乳峰，殷勤为扫寒岩雪。

拄杖子，爱客情深，

把炎助热。旧破苔钱画断云，

放出寒格南枝北枝，一花两花三四花。

疏影横溪，暗香浮月，

无端尽把春容泄。清不彻恼碎心，

广平似铁。

释绍昙

释绍昙　偈颂一百零四首

道至无难，惟嫌拣择。

混俗通真，骑声盖色。

近在口皮边，远过河沙国。

慈明揭示，借鬼画桃符。

雪窦标题，去猊悬白泽。

一见便见，迅雷陶壁奋飞梭。

拟议寻思，逆浪禹门遭点额。

释绍昙

释绍昙　偈颂一百零四首

道无可成，法无可说。

黄面瞿昙，重重败缺。

家丑岂容外泄，刚被儿孙告讦。

图形画影与人看，乳窦门风添暖热。

彷彷佛佛，一似阆州城南锦屏山，

子细看来，却是鹿苑啣花，

竺峰积雪。添得时人眼中屑。

释绍昙

释绍昙　偈颂一百零四首

柳条弓，蒿枝箭，

射中虚空成两片。狸奴白牯，

雷厉风行。碧眼黄头，

星飞电卷，拟搆珠林啮镞机。

险。感淳更号，

立见升平。两朝圣化，

四海欢声。乳窦家贫开安，

用度非轻。锦云山瀑帽，

珠雪瀑悬缨。步步寒花翠结，

关关幽鸟琴清。排当不知因底事，

大众万福，庆贺元正。

释绍昙

释绍昙　偈颂一百零四首

寂寞万峰头，佳节成虚度。

贫无一盏灯，好有多般事。

洞山姜索价太穹，无缝塔入门辩主。

厕筹子动地放光，利市官招财满库。

不作佛法商量，亦非世谛流布。

释绍昙

释绍昙　偈颂一百零四首

半夜客船钟，渔火愁眠省。

不见老寒山，泪湿吴云冷。

幽鸟啼霜月影斜，野桥枫叶翻红锦。

击碎重关，枯山未泯。

释绍昙

释绍昙　偈颂一百零四首

春山青，春水绿，

鸟弄笙簧，梅飘香玉。

具足清白梵行之相，声色纯真岂容攒簇。

听不足，观不足，

一会灵山俨未分，断弦须是鸾胶续。

释绍昙

释绍昙　偈颂一百零四首

坐断白云，万机寝息。

黄叶止啼，总不消得。

闲倚危阑看瀑花，纵乾坤眼清无极。

清无极，自谓太平僧，

岂知尧舜力。

释绍昙

释绍昙　偈颂一百零四首

达磨眼睛，天台骨髓。

钩锁连环，提掇不起。

提得起，湖头春不绿成纹，

竹外清风来未已。

释绍昙

释绍昙　偈颂一百零四首

天高地厚，水阔山遥。

古今常理，何用忉忉。

衲僧家，脚跟下一段光明，

十日并照，明察秋毫。

不拣侯门射策，何须华顶降魔。

孤迥迥，冷萧萧，

无羰翻黑月，魑魅哭连宵。

释绍昙

释绍昙　偈颂一百零四首

二月十五，瞿野灭度。

足示双趺，胸摩卐字。

山愁惨莫云，花泪啼红雨，

去年一次，今年一次，

明年一次。辄莫明年更明年百千年，

年年一次。狼籍涅槃心，

此恨凭谁诉。赖有粼皴拄杖子，

牢记取。

释绍昙

释绍昙　偈颂一百零四首

天地不仁，以万物为刍狗。

圣人不仁以百姓为刍狗。

拄杖子不仁以三世诸佛历代祖师四圣六凡为刍狗。

化育春阳照妪前，摧残霜雪凭陵后。

截鹤续凫，折衡剖斗。

力尽神疲困壁根，笑破他人口。

释绍昙

释绍昙　偈颂一百零四首

春日晴，春雨足，

玉龙怒喷泉悬崖瀑。花簇簇，

锦簇簇，满山桃李嫌粗俗。

休捏目，直饶伊向声色堆头。

密透里重尘，坐臣此行，

了无拘束。砒霜未是毒。

释绍昙

释绍昙　偈颂一百零四首

关雎颂德，樛木垂阴。

八荒开寿域，万国奉君心。

亘古今为诸佛母，昙花时现觉园春。

释绍昙

释绍昙　偈颂一百零四首

黄河清，圣人生。

体天行健，瀎哲文明。

率土更新尧舜化，八荒无地著欢声。

释绍昙

释绍昙　偈颂一百零四首

锦镜浓妆十样花，练拖寒瀑挂苍崖。

无宾主句全机露，见得分明眼著砂。

依亡妙尽，犹隔天涯。

夺取黄梅无底钵，且教卢老去担柴。

释绍昙

释绍昙　偈颂一百零四首

父{二豕}顽，子恶毒。

热血相喷。嗔拳相{上祝下土}。

如风吹水自成纹，医得耳聋成瞎秃。

冷地思量，笑不成哭。

乳峰将底报深冤。

释绍昙

释绍昙　偈颂一百零四首

活马骝，百十个。

乳窦峰前，追风跳灶。

杨岐三脚驴，尽力跂步不前；江西千里驹，

奋鬣追踪不到。更饶伊象头檀特，

九十六种，见鞭影而行，

蹶蹄不少。示奏水场汗血功，

便思嚼啮天闲草。好则甚好，

明觉老人笑须绝倒。

释绍昙

释绍昙　偈颂一百零四首

绿暗红稀，人家翠微。

杜鹃啼月，紫燕衔泥。

莫春者，浴乎沂，

风乎舞雩，咏而归。

本是儒家闲戏剧，刚言漏泄祖师机。

是不是，非不非，

老倒乳峰那得知。松根憨睡足，

闲把瘦藤戏，侍者无事相随。

释绍昙

释绍昙　偈颂一百零四首

万本青松，后人标榜。

临济儿孙，当机不让。

千古清凉树荫人，法门梁栋真堪赏。

释绍昙

释绍昙　偈颂一百零四首

传破钵盂，连累周家女。

无地著浑身空惆怅，丛林难免无根谤。

释绍昙

释绍昙　偈颂一百零四首

仙苑蟠桃不老春，三千年实荐芳新。

锡开王母瑶池宴，满簇金盘寿圣人。

虽云绝品，未足为珍。

幸有菩提真妙果，年年同献佛生辰。

释绍昙

释绍昙　偈颂一百零四首

无忧树下风如箭，九龙吐出水含毒。

涓滴沾身痛入心。霎时吹面刀剜肉。

不知悉达为何历，才出母罹此酷。

后代儿孙忍见渠，一年一度香汤浴。

我今灌洒诸如来，净智庄严功德聚，

只恐不是玉。

释绍昙

释绍昙　偈颂一百零四首

闻道金轮出母胎，尽河沙界扫氛埃。

想应新整乾坤手，多带尧风舜日来。

普天率土，寿域宏开。

林下野人何祝献，一茎草上玉楼台。

释绍昙

释绍昙　偈颂一百零四首

百二十日夏，今朝始发头。

饭抄云子白，羹煮菜香浮。

未问寒山子，先看水牯牛。

山前千顷地，信脚踏翻休。

释绍昙

释绍昙　偈颂一百零四首

一口吸西江，赤土涂牛奶。

荡尽圣凡情，犹欠这一解。

丹霞马祖，眼见如盲，

灵照庞婆，口说如哑。

蓦劄相逢露一机，惊翻岩瀑苍龙挂。

虽然斫额望乡关，前头大有路在。

释绍昙

释绍昙　偈颂一百零四首

玉版阿师，锦绷稚子。

颍脱丛林，头角呈露。

参透尚未煎石磉盘，饱经鳌炼翻身去。

塞断咽喉，更须吞吐。

毗耶未识香来处。

释绍昙

释绍昙　偈颂一百零四首

箨包角黍，花点菖蒲。

香浮毛乳，清透肌肤。

肱枕藜床心醉月，驱邪何用挂神符。

汨罗人去远，还有独醒无。

释绍昙

释绍昙　偈颂一百零四首

云收麦垄，水足秋田。

茧缲白雪，莺弄朱弦。

无象太平还有象，蒉桴土鼓乐尧年。

谁知声色里，心印是渠传。

释绍昙

释绍昙　偈颂一百零四首

活衲僧，生铁铸。

吐出铁心肝，挂起铁面具。

蚊子上铁牛，无你啗啄处。

素纨摇月，碧帐含烟。

或放或收皆在我，长伸两脚放憨眠。

灼然如是，天地相悬。

开眼不知天大晓，阎家催索水浆钱。

释绍昙

释绍昙　偈颂一百零四首

一湖横陈，七峰环绕。

妙转玄枢，死生关破。

去何有偈，流水渡百滩，

来本无言，疾风号万窍。

更问如何与若何，珍重便行。

髑髅前失照，断猿哭月千林晓。

释绍昙

释绍昙　偈颂一百零四首

薄福住山，百无所取。

何以表勤，惟诚为主。

祈晴便得晴，祈雨便得雨。

释绍昙

释绍昙　偈颂一百零四首

乳窦相从几弟兄，忘形骸外又忘情。

炊香好甑和箩饭，鼠粪无端污却羹。

雘僧扣齿，诉不平声。

折筹何妨挑剔去壁根不到碍人行。

释绍昙

释绍昙　偈颂一百零四首

虚空包不包，大地坏不坏。

行脚不遇人，出语无赖聊。

谩言密室不风，显纸如何裹大虫。

释绍昙

释绍昙　偈颂一百零四首

巴南巴西，水流巴字。

古篆分明，心画显著。

游泳江湖四十年，与世同波无彼此。

朼来千丈岩前路，截流机透险崖句，

辨龙蛇眼明今古。何侣老赵州，

略知名度桥头，滴水丈波。

吃茶去。

释绍昙

释绍昙　偈颂一百零四首

社燕催归，宾鸿欲返。

雪点白蘯洲。锦铺红蓼岸。

释绍昙

释绍昙　偈颂一百零四首

灵山话月，曹溪指月。

玉乳峰前，相呼看月。

纵饶光透十虚，未句成第二月。

诸人要见真月麽，非暗非明，

非圆非缺。无物堪比伦，

教我如何说。

释绍昙

释绍昙　偈颂一百零四首

目前机，真帝相。

张都料轮材底轮材，李作头{上祝下土}磉底{上祝下土}磉。

动静奚分两处看，太平基业初无象。

迥出常情，与谁共赏。

佳客允呼自往来，瑞岩拍掌仙岩唱。

潦倒庞公，精神迭宕。

释绍昙

释绍昙　偈颂一百零四首

共信孤峰顶，霜牙咬菜根。

一身尘不染，千古道长存。

石竹闲眠鹿，岩松冷挂猿。

我行荒草里，汝又入荒村。







卷297

释绍昙

释绍昙　偈颂一百零四首

一二千硕谷，四五百箩粟。

{左禾右罢}稏熟天风，高低布云麓。

辛勤收拾归来，碓捣明玑，

钵盛香玉。无位真人手扪腹，

口唱无生曲。花簇簇，

听不足，歡乃一声山水绿。

释绍昙

释绍昙　偈颂一百零四首

乳窦家私，寸无可取。

分明彻骨贫，刚道薰天富。

纲宗委地，力要匡扶。

大厦倾颓，直须撑拄。

不学老杨岐，破屋雪真珠，

缩项暗嗟吁。不学大愚芝，

脱粟淡黄虀，不吃从君去。

千圣头边露一机，灵踪不在猨啼处。

释绍昙

释绍昙　偈颂一百零四首

合水和泥，打成一片。

脱却胚膠，重加煅炼。

渗漏全无盖覆人，平地升高乘快便。

若非众手力扶持，心印蒙尘，

光难发现。美则美矣，

只如古人道，明堂瓦插檐。

释绍昙

释绍昙　偈颂一百零四首

趁晴盖却屋，捉空种子麦。

安身立命即无忧，只须体究庭前柏。

坚守岁寒，青无变色，

唤作西业直指宗，瞎。

释绍昙

释绍昙　偈颂一百零四首

月下扣朱门，不会推敲句。

满面是埃尘，低头陪笑语。

不重已灵，诸圣不慕。

拍盲入草寻人去，归来羞对白云，

倦倚寒岩枯树。笑倒粼皴拄杖子，

逢人但恁麽举。

释绍昙

释绍昙　偈颂一百零四首

凤辇升遐恰一周，思君心切泪交流。

攀龙无路空摧哽，凝望苍梧几许愁。

释绍昙

释绍昙　偈颂一百零四首

统御金轮四十春，笃行舜德与尧仁。

莫言过去无踪踪，卢舍时时现本身。

释绍昙

释绍昙　偈颂一百零四首

吴江风急浪翻空，声击枫林半夜钟。

惊起客船尘梦破，踏翻大地去无踪。

寒山抚掌，庞老槌胸。

少室门庭空寂寂，凝寒古路绿苔封。

释绍昙

释绍昙　偈颂一百零四首

史笔书云，绣闺添线。

爱日舒长，丰年取验。

衲僧不被四时迁，妙应圆机辘辘转。

喝散岭上白云，制断脚跟红线，

阴极阳生总不知。曝背晴檐，

手摘寒梅。一点两点三四点，

拈花微笑今重见。

释绍昙

释绍昙　偈颂一百零四首

如来禅，祖师意，

落叶锦翻空，乱山云积翠。

见得分明隔万层，道得完全失千里。

非不非，是不是。

达磨大师，无当门齿。

释绍昙

释绍昙　偈颂一百零四首

铁团栾，无缝罅。

上下三指，彼此七马。

德山临济，眼见如盲，

云门赵州，口说如哑。

拄杖子，忍俊不禁，

等闲捉败。休休尽法恐无民，

且放天寒赦。

释绍昙

释绍昙　偈颂一百零四首

庾岭春归，溪格早知。

雪破寒英，一点半点，

月横疏影，三枝两枝。

未放高楼吹笛，且听茆舍吟诗。

十分潇洒，一段清奇。

将谓黄梅消息绝，暗香犹有好风吹。

释绍昙

释绍昙　偈颂一百零四首

灵江月，中岩月。

交影松萝，断猿啼切。

声色纯正真见一边，骑声盖色天然别，

别别，明觉掀眉，

长庚吐舌。

释绍昙

释绍昙　偈颂一百零四首

迅瀑千寻，悬崖万仞。

说法声高，验人机峻。

要扶法眼门风，花衲元非古锦。

堪笑高丽四九僧，面门搭了冬瓜印。

乳窦谤沉无香，是可忍孰不可忍。

释绍昙

释绍昙　偈颂一百零四首

图画天开，春风剪裁。

烂银庭院，白玉楼台。

将谓乳峰贫彻骨，敌君王富自何来。

释绍昙

释绍昙　偈颂一百零四首

松顶雪簪花，山头云裹帽。

呼唤贺元正。粲发溪声笑。

一不成单，二无两个。

漏洩元元化母机，春风未必能包裹。

释绍昙

释绍昙　偈颂一百零四首

昨夜蝍{潦氵换虫}吞跛鳖，天明屙出一团铁。

平地翻身触险崖，擘破昆仑成八橛。

捻土为香供养伊，细问因由不肯说。

不肯说，太饶舌。

莫管他人屋上霜，自家扫取门前雪。

释绍昙

释绍昙　偈颂一百零四首

道教灰飞，佛灯花灿。

大地欢悰，笙歌赏玩。

拄杖子，按下云头，

得失是非，浑然不管。

一点光明耀十虚，古今阅几人眼。

因甚如此，司空见惯。

释绍昙

释绍昙　偈颂一百零四首

未有清规，人能弘道。

才涉典章，翻成机巧。

华屋春风锦绣围，草庐不见人高卧。

哑，刻粪为香，

是谁之过。

释绍昙

释绍昙　偈颂一百零四首

飘蓬四十余年，梦绕晶然山路。

才见广安军人，便忆破庵师祖。

摵破碎沙盆，打动蝦蟆鼓。

惊落蛟龙虎兕威，知音不在频频举。

释绍昙

释绍昙　偈颂一百零四首

光明幢，如来藏。

八面玲珑，十方通畅。

试佛祖大病之疮疣，见鬼神幽愁之情状。

抬你斧，抬你娘，

抬上方丈，洞山宁免无根谤。

释绍昙

释绍昙　偈颂一百零四首

瞿昙丑恶，临死犹多。

足下轮辐显露，胸前卐字揩磨。

抱桥澡洗，寄帽投河。

举世无人援手得，竟随残梦入无何。

释绍昙

释绍昙　偈颂一百零四首

庭院春深，和风翠阴。

桃花簇锦，柳线摇金。

无卢灵云徒说悟，一生埋没祖师心。

释绍昙

释绍昙　偈颂一百零四首

焚香书写佛名经，窗外幽禽报喜声。

次补数中添一位，大唐国里圣人生。

释绍昙

释绍昙　偈颂一百零四首

凿透耳聋，板夹背伛。

只要医行，不管人苦。

拄杖子，不别时宜，

强行直路。大地羊肠红棘林。

何处去。

释绍昙

释绍昙　偈颂一百零四首

落赖门风，大家撑拄。

量田底量田，种树底种树。

带雨犁绿野耕，和云荷钁千峰去。

有甚心情，管得南泉猫儿，

赵州狗子，勘证平田婆，

连累周家女。棘林中有通天路，

饱饭狂歌，閒行几步，

脚头山色无重数。

释绍昙

释绍昙　偈颂一百零四首

金轮王宅，恶业无多。

不知何事，生此妖魔。

打与狗噇顽不杀，好交恶水劈头浇。

释绍昙

释绍昙　偈颂一百零四首

布里关雎化袭宫闱，万国人趋奉母仪。

寿绳索蟠桃千载实，年年天仗宴瑶池。

释绍昙

释绍昙　偈颂一百零四首

九曲黄河彻底清，六龙乾会圣人生。

周行七步称尊处，山岳齐呼万岁声。

释绍昙

释绍昙　偈颂一百零四首

共住不知名，千圣亦不识，

无端平地生荆棘。兄呼弟应，

与世同波，笑独醒人死汨罗。

恁麽也好，不恁麽也好。

手后阑干唱竹枝，哩哩啰，

天涯望远无人到。

释绍昙

释绍昙　偈颂一百零四首

撮药场中验作家，一枝手髂两条蛇。

刘寄奴草虽灵验，已是遭它毒口来。

释绍昙

释绍昙　偈颂一百零四首

九曲明珠久蕴藏，走盘时见发寒光。

当阳拈出还收拾，瞎眼波斯自著忙。

释绍昙

释绍昙　偈颂一百零四首

鉴在机行，妙在转处。

碧眼胡儿，全无肯路，

行一步是一步。信脚错踏翻，

大地无寸土。业风吹上乳窦山，

来点一杯茶，徐徐向伊道，

提鞋去。

释绍昙

释绍昙　偈颂一百零四首

蒿篱关猛虎，笔管养苍龙。

稳帖帖藏牙伏爪，黑漫漫怪雨颠风。

临济小厮儿惊心欲折，丰干老冻腕睡思方浓。

山蒙蒙，水溶溶。

乾坤无碧落，收放绝行踪。

释绍昙

释绍昙　偈颂一百零四首

幕挂春烟，簟铺秋水。

高枕横眠，鼻雷聒耳。

烁石流金总不知，何须蓼阁薰风至。

又谁管九十日种粟烧畲，说甚麽十三番悟明自己。

灼然是个无烦恼，阎家倒退三千里。

其或未然，莫道翁中常有米。

释绍昙

释绍昙　偈颂一百零四首

三伏炎蒸，汗流如雨。

一茎草上建琼楼，彻骨贫穷敌国富。

释绍昙

释绍昙　偈颂一百零四首

三界炎炎如火聚，搅扰劳生困蒸煮。

邪见稠林蔽祖庭，孰为临济阴凉树。

拄杖子，回避无门，

全身荷负特立独行，危分险布。

扫除枝不留踪，普覆大地人，

彻骨清凉去。虽然如是，

赵婆酤醋。

释绍昙

释绍昙　偈颂一百零四首

寺踞千峰，十方同聚。

家贼难防，令人惊怖。

正法明王，怒发冲冠。

作如是言休惊怖，侬家自有降魔杵。

粉碎髑髅，裂开肠肚。

热铁洋铜满满盛，鼻绳牵入泥犁去。

佛子将谓出家行菩提路，谁知反不如狼虎，

累及七代先灵，生身父母。

号天血泪啼红雨，哑，

怨恨恁谁诉。

释绍昙

释绍昙　偈颂一百零四首

有一物，全机用。

尘劳之俦，如来之种。

轻若鸿毛轻，重若丘山重。

乳峰信手拈来，点破劳生尘梦。

刚被秋虫落叶知，清声戛玉寒，

翠色黄金弄。虽然不直分文，

掷地金声，令人惊悚。

释绍昙

释绍昙　偈颂一百零四首

丰戏场中赛锦标，蜜脾古马舞儿多。

头筹暗被夺将去，行主喃喃强说呵。

释绍昙

释绍昙　偈颂一百零四首

地上翻瓢，眉间挂剑。

古道虽微，恶声难掩。

穷则通，通则变。

倒跨杨岐三脚驴，踏破山前祖父田园，

一片两片，四五六七片。

千丈悬崖弄险巘，草鞋修整已多时。

秋风偿尽皮毛债，散步闲云快活戏。

释绍昙

释绍昙　偈颂一百一十七首

池开口镜奁，山耸青螺髻。

急著眼来看，不得作境会。

觌体全彰解脱门，一蹭牢关百杂碎。

释绍昙

释绍昙　偈颂一百一十七首

你面黄，我面黑。

是马是驴，各随业力。

蓦劄相牵入草窠，鼻头香臭不争多。

释绍昙

释绍昙　偈颂一百一十七首

十二瑞峰前，一火白拈贼。

佛面夜叉心，是何等相识。

烧香供养，使自知非，

剪月初无陷虎机。

释绍昙

释绍昙　偈颂一百一十七首

瘦藤枝，乌律卒。

入草寻人，揣空出骨。

不是心不是佛不是物，贬向无生国。

释绍昙

释绍昙　偈颂一百一十七首

入微尘，含法界。

顶{左宁右页}机，看脚下。

须弥灯王，冰消瓦解。

释绍昙

释绍昙　偈颂一百一十七首

榴柄短长，锅儿大小，

家丑夺端花擘了。狼籍不小，

惭惶不少。藏方师兄，

平跋则个。

释绍昙

释绍昙　偈颂一百一十七首

逼人上树拔却梯，推人入井覆却桶。

江湖用此恶心肠，谁云契义金兰重。

怪语颠言，开眼说梦。

释绍昙

释绍昙　偈颂一百一十七首

蛇头揩皐，虎口拔牙。

拚得性命，始是作家。

释绍昙

释绍昙　偈颂一百一十七首

国有世臣，伊周是则。

神政冰清，忠谟鲠直，

存方寸地子孙耕，黍稷非馨深种德。

美则美矣，这争如何。

巨陃十三华藏界，藏身无变海腾波。

释绍昙

释绍昙　偈颂一百一十七首

万叠青山，一溪寒水。

花禁冷叶红，草滴虚岚翠，

无位真人只者是。不离当处当湛然，

左右逢原无二体。觑之瞎双眸，

即之云万里。只如坚持汉节，

贱卖生姜，妙悟水因，

重光佛日。

释绍昙

释绍昙　偈颂一百一十七首

再世唐尧，更生虞舜。

统御金轮，永膺天命。

林泉何以报生成，一缕檀烟万佛名。

释绍昙

释绍昙　偈颂一百一十七首

净饭王宫积恶多，从天降谪个妖魔。

指天指地胡挥揎，无柰通身秽污何。

瑞岩无柄杓，恶水劈头浇，

特石须顽也合消。

释绍昙

释绍昙　偈颂一百一十七首

跛脚阿师，弄蹄驴子。

一字关徒费分疏，栗棘蓬恣情吞吐。

凌灭祖师禅，函盖乾坤句。

孤危不立自孤危，万仞雪崖丰骨露。

十二峰前，斫额望汝。

洞山佛无光，无你扪摸处，

无你栖泊处。

释绍昙

释绍昙　偈颂一百一十七首

苦涩菖蒲茶，胶粘青蒻粽。

嗅著鼻头辛，咬得牙关肿。

佛病祖病蠲除，妖星怪星惊悚。

善才采药，颺在壁根。

天师书符，搞藏衣笼。

和盘掇出宴佳宾，山鸟山花欣然。

锦绣铺陈，笙簧品弄。

啰啰招，啰啰送，

莫怪空疏，伏惟珍重。

释绍昙

释绍昙　偈颂一百一十七首

半晴半雨，酿成格溽。

无位真人，口生白醭。

玄谈发渊默之雷，妙应答传声之谷。

花簇簇，锦簇簇，

听不足，玩不足。

哑，六六依前三十六。

释绍昙

释绍昙　偈颂一百一十七首

一二三四五六七，数目分明谁委悉。

李淳风与袁天纲，推尽先天算不出。

算得出，昨日五月尽，

今朝六月一。

释绍昙

释绍昙　偈颂一百一十七首

诸庄收敛，几样心肠。

忧风忧雨，忧旱忧荒。

刈禾镰虽云快利，要用处不犯锋铓。

策勋汗血，别甑炊香。

饭里有沙如咬著，方知禾熟不临场。

释绍昙

释绍昙　偈颂一百一十七首

天地不仁，人心招感。

田稼如云，一风消散。

农家血泪流，肝肠断。

惟有林间衲子，有亦不知，

无亦不管。圆蒲拥雪衾，

缀钵盛香饭。放憨一饱万缘空，

冷笑傍人忙似鑽。灼然如是，

万两黄金也合消，其或未然，

切莫怪阎家打算。

释绍昙

释绍昙　偈颂一百一十七首

善护菩提树有年，金枝玉叶荫儿孙。

大功难纪人间世，千佛名书补处尊。

释绍昙

释绍昙　偈颂一百一十七首

衲僧家，无本据。

暑退凉生，任情去住。

折拄杖，挑拨红尘堆里人，

破草鞋，踏断枯木岩前路。

无佛处，急赴过，

有佛处，不得住。

捏聚大千无寸土，业风吹上十二峰。

来，徐徐向伊道，

提鞋去。

释绍昙

释绍昙　偈颂一百一十七首

截流机，分泾渭。

清浊浅深，穷源倒底。

三脚驴子弄蹄行，踏过何曾沾著水。

芝峰家丑外扬，也是碓坊洿米。

低声低声，墙壁有耳。

座满江南客，何须唱鹧鸪。

释绍昙

释绍昙　偈颂一百一十七首

寒空书雁，破壁吟螀。

井梧翻叶，岩桂飘香。

无位真人，横拖倒拽，

无地埋藏。举世生盲人不识，

分拿摸象恣猖狂。徒劳香至子，

历魏与游梁。哑，

鹊石何曾解放光。

释绍昙

释绍昙　偈颂一百一十七首

劄得脚跟牢，不怕风涛险。

大田多稼如云，只要及时收敛。

归来香积国经行，喜见飞檐翔唇吻。

议赏元勋，高低有分。

释绍昙

释绍昙　偈颂一百一十七首

凤宿龙巢，宸车苔辗。

前不搆村，后不迭店。

疑杀天下人，自疑犹未免。

瞥转一机，星驰电卷。

飞来峰刮地风寒，冷泉水滔天浪衮。

死句翻右活句传，大冶精金经百鍊。

哑，退耕师兄，

能事云周，一死何憾。

释绍昙

释绍昙　偈颂一百一十七首

拄杖子，黑粼皴。

韬藏头角，枯槁身心。

刚被业风飘鼓，忙忙入草寻人。

奔驰鸟道，簸弄驴唇。

湖海听闻齐掩耳，只宜藏拙古岩阴。

释绍昙

释绍昙　偈颂一百一十七首

万叠青山，一溪流水。

幽鸟绵蛮，烟萝锁翠。

瑞岩活计无多，徒挂傍人唇齿。

彻骨贫穷，熏天富贵。

一阵西风丹桂香。二三子，

吾无隐乎尔。

释绍昙

释绍昙　偈颂一百一十七首

沧溟深，未必深。

须弥险，未必险。

衲僧家险岩机不可挨，深密心不可察。

拄杖子忍俊不禁，试与探测看。

深无半寸，平如镜面。

浩大雷声，全无雨点。

只好深云龟六藏，佛眼迷踪寻不见。

寻得见，瑞岩点一杯茶，

徐徐向伊道，日暮穷途，

家乡尚远。

释绍昙

释绍昙　偈颂一百一十七首

没弦琴，有遗音。

调高流水，声振缁林。

碧眼黄头争品弄，无端花擘祖师心。

瑞岩素非妙手，效颦弹一曲看。

叮当叮当，绝听子期迷节奏，

和云高挂古松阴。

释绍昙

释绍昙　偈颂一百一十七首

荆棘林，大火聚。

峭壁深阬，无栖泊处。

真饶伊瞥转一机，转得身，

通得步。瑞岩未改轻相许，

何故凤栖不在梧桐树。

释绍昙

释绍昙　偈颂一百一十七首

书载五云，绣添一线。

剥尽群阴，天心复见。

惟有龟毛拂，今古无迁变。

松根石上笑谈空。切忌随他语脉转。

释绍昙

释绍昙　偈颂一百一十七首

大智洞明，十方虚彻。

玄枢妙转，千圣迷踪。

直饶透箐眼明，截流机峻。

须知更有向上一路在，这里见得彻去，

方知东山五祖老冻脓。

释绍昙

释绍昙　偈颂一百一十七首

太里阿瘞丰城剑，才遇张华例发光。

积世冤雠都扫却，蛰龙银匣袭珍藏。

释绍昙

释绍昙　偈颂一百一十七首

扭碎东山鼻孔，牵断佛眼耳轮。

一等施呈毒手，腕头力重千钧。

饫饕示味，饱听圆音。

汉室威仪重复见，紫芝香散碧岩春。

释绍昙

释绍昙　偈颂一百一十七首

忠清千古灿奎文，盖世功名富贵生。

旌佩拥云何处去，毗卢楼阁款经行。

释绍昙

释绍昙　偈颂一百一十七首

簸弄乾坤，灵蛇在掌。

露刃含霜，阿谁近傍。

歼厥渠魁未得时，蛰龙护匣牢收抗。

还他道地，剑州与太阿无两样。

携来剪月亭前，共聚五湖禅流，

拭目纵观，连声称赏。

释绍昙

释绍昙　偈颂一百一十七首

半夜逾场面，六年栖雪。

饿得肠枯，冻得骨折。

那更见明星，两眼添重屑。

后代儿孙苦证羊，一年一度争饶舌。

正法眼藏，宜乎向这瞎驴边灭。

释绍昙

释绍昙　偈颂一百一十七首

正月一，是新年。

家家庆贺，处处喧阗。

惟有拄杖子，不随时变。

松根稳坐，石上安眠。

蓦地放憨歌一曲，啰啰哩啰啰哩啰。

木人听不足，瘦立绿萝烟。

释绍昙

释绍昙　偈颂一百一十七首

一点心灯，寒心灿烂。

今古长明，几人著眼。

诸方老冻脓，烧畲种粟，

三呼三应，妙司水因，

眉间挂剑。虽然列焰分辉，

当暗中有明，当明中有暗。

而今拈出亦请看，出格元宵，

何妨赏耫。

释绍昙

释绍昙　偈颂一百一十七首

独坐大雄峰，临机多弄险。

遭虎口杀活不分，脱狐身真假难辨。

那堪创立清规，平地深深坑壍。

绳索成不共戴天雠，烧炷枫香解释休。

释绍昙

释绍昙　偈颂一百一十七首

人从雪峰来，接得乳峰信。

郎忙拦搂精神，念一道离怖畏真言，

南无三满多，没驮喃，

唵部龄，唵齿龄。

吽吽，急急如律令。

三世诸佛立地听，梵语华言难改正。

释绍昙

释绍昙　偈颂一百一十七首

家在蓬莱，霓裾粲霞。

步虚声有节，观徼念无差。

护剑苍虬鸣宝匣，听琴瘦鹤倚庭花。

丹成九转，符扫群邪。

不负东林莲神约，乘轺来访竺仟家。

虎溪分未得，款吃赵州茶。

释绍昙

释绍昙　偈颂一百一十七首

祖父田园，积年荒废。

农不务耕，渔专讨利。

彻底掀翻自有人，去尽残芦并败苇。

雁过长空，影沉寒水，

字字声声说大义。

释绍昙

释绍昙　偈颂一百一十七首

九十日春今欲过，人生能见几韶光。

秦源方被梅花误，隋岸还看柳絮狂。

拄杖子，知不迁义，

缄封不密，满口嚼冰霜。

千言万语无人会，又逐流莺过短墙。

释绍昙

释绍昙　偈颂一百一十七首

长须翁，久不见。

壁角深藏，心灰百炼。

将期休影息阴，岂谓明明弄险。

点出夜叉心，擘开菩萨面。

丑恶既乖张，佛手难遮掩。

赢得春山哭杜鹃，鲜血染花枝，

声声怨。

释绍昙

释绍昙　偈颂一百一十七首

秋晹肆酷，秋暑炎蒸。

不容鹅护雪，难保蜡人冰。

一夏噇眠虚过了，秋风拈弄刈禾镰。

有权有用，无党无偏。

几个祖师头割了，立教凶岁变丰年。

释绍昙

释绍昙　偈颂一百一十七首

秋阳肆酷，划地奔雷。

洗涤袢襟，喜而不寐。

懿德山王赠之以偈：大旱逢甘雨，他乡遇故知。

攧崖泉漱玉，尝稻雪翻匙。

咿呜咿，谁知艰棘际，

复见太平时。拄杖子，

暗中闻得，手之舞之，

足之蹈之。暑退凉生前路活，

化龙一跃出天池，赢得庞公笑展眉。

释绍昙

释绍昙　偈颂一百一十七首

僧钵一粒饭，农家一滴血。

战争收拾归，知费几牙颊。

明玑杵白，别甑炊香。

伴客地炉烧榾柮，无宾主话商量。

切忌增金以黄。

释绍昙

释绍昙　偈颂一百一十七首

雨后豩声寒弄玉，风前木叶碎飘金。

风联队互用非声色，花劈威音古佛心。

见成家乐，管宴佳宾。

莫谓瑞岩岑寂甚，一回拈出一回新。

释绍昙

释绍昙　偈颂一百一十七首

打破剑门关，未死先辞世。

书偈自涂糊，白把骊珠碎。

口款细供通，自首原其罪。

木人歌舞石人悲。声遏行云，

雁序分，影落千峰外。

释绍昙

释绍昙　偈颂一百一十七首

兜率天宫初说梦，修多罗藏又谈空。

一人人饱纯陀味，不与寻常至同。

娟娟萝月，瑟瑟松风。

四壁生涯贫彻骨，敌君王富乐无穷。

释绍昙

释绍昙　偈颂一百一十七首

万金包裹烂泥团，不惜当场撮弄看。

败阙遭人窥觑了，末梢依旧被渠瞒。

释绍昙

释绍昙　偈颂一百一十七首

一点心灯，灵明炳焕。

去古来今，清光无间。

不同万斛金莲，惑乱痴人赏耫。

今朝上元节，拈出普请看。

拟方寻思，空华翳眼。

释绍昙

释绍昙　偈颂一百一十七首

厮扑场中作断交，拳来趯去不相饶。

谁知用尽平生力，却傍被人夺锦标。

释绍昙

释绍昙　偈颂一百一十七首

上林春色正繁华，公子联镳去赏花。

贪弄玉杯泥样醉，笙歌丛里簇归家。

释绍昙

释绍昙　偈颂一百一十七首

远望蓬莱去学仙，途中忽遇李先生。

还丹一粒吞还吐，回首空山独自行。

释绍昙

释绍昙　偈颂一百一十七首

大悲正眼露堂堂，因此步当摇闪电光。

被制风颠医瞎子，暗中拖拽下禅段床。

释绍昙

释绍昙　偈颂一百一十七首

岭上云磨松偃蹇，岩前瀑漱石琮琤。

瞿昙面目全彰露，谁道今朝始诞生。

跛云门棒，休放拍盲。

一杓香汤三拜著，听渠千古恶名行。

释绍昙

释绍昙　偈颂一百一十七首

一春连雨，民心忧惧。

妻子号饥，米无糴处。

珍重活衲僧福德聚，衲被蒙头无思无虑。

九旬禁足，钝鸟栖芦。

三月巡居，蛰虫坏户。

翻转铁面皮，嫌佛不肯做。

释绍昙

释绍昙　偈颂一百一十七首

前宵剪月亭边，曲奏高山流水。

虽云狮子筋弦，品弄必资妙指，

不落宫商人耸耳。嘉州大像增百倍精神，

荆溪老龙添十分活意。正音将谓绝无闻，

谁料郑声乱雅中，有此清弹尔。

惭愧惭愧。

释绍昙

释绍昙　偈颂一百一十七首

雷轰荐福碑，天秘无文印。

字义既难明，心传谁得正。

东湖泻恨浪滔天，惊{確石换忄}瑞岩残梦醒。

猛拍阑干，叫天不应。

哭泣不成兮笑不成，野花泪湿千峰影。

释绍昙

释绍昙　偈颂一百一十七首

三月休征，修文偃琥。

治格太平，生灵鼓舞。

无端塞马嘶，又欲扬尘簸土。

密运机筹，肃行师旅。

塞北安南一战收，生死冤魔都扫去。

星赏元勋，凯歌声撼芝峰路。

释绍昙

释绍昙　偈颂一百一十七首

九月授衣天，芝峰无可授。

破衲拥寒云，对客慵开口。

释绍昙

释绍昙　偈颂一百一十七首

成痴襟怀为爱山，不逢佳处不开颜。

锦屏剑阁重机见，疑在岷峨翠霭间。

释绍昙

释绍昙　偈颂一百一十七首

一二三四五，六七八九十。

梵语华言译不成，玉几重新添注解。

安义炳然，无人邻解。

赖有同风知，点头道奇怪。

彷彷佛佛，一似东山瓦鼓歌。

腔调宛同，声无高下。

彭八剌拶，未在未在。

释绍昙

释绍昙　偈颂一百一十七首

书云开管宴，法轮食轮转。

觑之双眼盲，味之唾三嚥。

云门胡饼，谩自夸张，

杨岐栗蓬，急须收卷。

露柱灯笼，春风满面。

释绍昙

释绍昙　偈颂一百一十七首

道德五千言，深明玄妙句。

云门一字关，截断横陈路。

十二峰前，危分险布。

唤醒惺惺石上瞌睡主人公，握手评论，

掀眉笑语。惊放寒梅一两花，

漏洩先春，奔驰驰驿使。

哑，寻香逐臭虫人无数。

释绍昙

释绍昙　偈颂一百一十七首

向上机，顶门眼。

察秋毫处暗昏昏，透险崖中平坦坦。

三世诸佛，正视无门，

白牯狸奴，活埋何限。

释绍昙

释绍昙　偈颂一百一十七首

亲随弥勒下长汀，一字王书奉化名。

辅国功成归内院，子孙恩被锦衣荣。

释绍昙

释绍昙　偈颂一百一十七首

无辨古今眼，有辨古今舌。

说得十分真，何如见得彻。

见得彻，耿耿心灯夺夜寒。

年年宴赏元宵节。

释绍昙

释绍昙　偈颂一百一十七首

茅舍春深，韶华可人。

山花裛翠，烟草如茵。

况有寻幽客至，锦囊探句，

藜杖挑琴。握手松根同一笑，

高风曾不护东林。

释绍昙

释绍昙　偈颂一百一十七首

广汉马驹子，十方罗汉僧。

不吃金鸡粟，专衔血战冤。

古龙渊吸乾到底，清凉权靠倒无根。

五处移场弄巘险，化机曾不涉春缘。

休征藏密，地陷天崩。

棠棣花残雁沉影，椎胸未免哭苍天。

释绍昙

释绍昙　偈颂一百一十七首

三月青春弹指过，九旬朱夏又从头。

茶抽雀舌郎忙摘，麦弄蝦须逐旋收。

炽然说法，声撼林丘。

释绍昙

释绍昙　偈颂一百一十七首

结夏已半月了也，水牯牛作麽生。

爱从荒草去，不向坦途行。

闹中牵索，静处加鞭。

月白风清眠露地，声声牧笛响烟村。

释绍昙

释绍昙　偈颂一百一十七首

小供天中节，家贫乐有余。

蒻包粳米粽，茶点石草蒲。

不用童寻药，何须鬼画符。

千妖俱扫迹。长夏得安居。

衲僧门下，天地悬殊。

释绍昙

释绍昙　偈颂一百一十七首

放下著，莫妄想。

无孔铁鎚，半斤八两。

面门抛掷，土旷人稀。

无业赵州元不会，凤林行徒自说吒之。

释绍昙

释绍昙　偈颂一百一十七首

六月苦炎热，蜡人何似生。

火云烹得解，解后却完全。

堪笑云门老，杲制风颠，

通身臭汗。微凉生殿阁，

打失鬼精魂。要会诸佛出身处，

驴年驴年。

释绍昙

释绍昙　偈颂一百一十七首

雨足龙头，年丰民乐。

袖出刈禾镰，大地全收却。

归来十二峰前，别甑炊香，

明玑满钵。餵饱活衲僧，

曲肱酣睡著。佛法身心烂似泥，

哑，医无药。

释绍昙

释绍昙　偈颂一百一十七首

十二峰前傀儡棚，尽由行主线抽牵。

编排科段元新旧，歌舞秋风乐管筵。

释绍昙

释绍昙　偈颂一百一十七首

人从福州来，接得江西信。

报道雪峰木扑，辊入育王鳗井。

怒浪翻空，鱼龙乞命。

秋风吹落惺惺石上，惊触主人翁酣睡醒。

掀眉一笑千峰静。

释绍昙

释绍昙　偈颂一百一十七首

八月十五中秋节，人皆竞赏天边月。

心月孤圆自不知，不涉圆亏光影灭。

马师父子错商量，拂袖便行犹未彻。

诸人还见心月麽，急著眼看，

重重金屑。

释绍昙

释绍昙　偈颂一百一十七首

岩桂飘香，井梧凋叶。

活祖师机，重重漏洩。

见得分明眼似眉，道得完全舌如结。

诸人要知亲切句麽，蒲团三月冷如冰，

今朝稳坐，静听渠分说。

释绍昙

释绍昙　偈颂一百一十七首

九月九，重阳节。

不向东篱赏菊花，只点茱萸茶一啜。

苦涩难尝舌如{上绝下力}，更吞栗棘蓬肝肠裂。

且道陶渊明，还曾知此味麽。

莫说莫说。

释绍昙

释绍昙　偈颂一百一十七首

九月授衣天，山林无可授。

破衲拥残云，痴坐蒲团透。

长庆棱卷帘悟道，病眼见空花。

香林远纸袄大书，破袖争出手。

凫短鹤长，驴前马后，

不知笑破他人口。

释绍昙

释绍昙　偈颂一百一十七首

绣合新添一线长，金针斗巧制鸳鸯。

不知这个长多少，莫把龟毛乱较量。

释绍昙

释绍昙　偈颂一百一十七首

要见心珠发耿光，只消一念破悭囊。

昆虫草木承恩国，世世丛林建法幢。

释绍昙

释绍昙　偈颂一百一十七首

十方义聚，和气如春。

非魔非佛，无主无宾。

食法二轮能妙转，不虚剪月过书云。

闻韶不知味，门户喜重新。

释绍昙

释绍昙　偈颂一百一十七首

当年不合弃金轮，忍冻吞饥度六春。

又被毛头星换眼，至今苦屈未能伸。

瑞岩不孝，尚有慈心。

烧块木头修薄供，且图温饱过，

切忌赚他人。

释绍昙

释绍昙　偈颂一百一十七首

兆应丰年，单明一色。

玉作楼台，银连巷陌。

新晴人喜贺元正，不识春山头并白。

释绍昙

释绍昙　偈颂一百一十七首

茶迎过客无新旧，秤定须弥有重轻。

活弄手头虽得妙，休如闻爆桶箍声。

释绍昙

释绍昙　偈颂一百一十七首

今朝二月十五，黄面瞿昙灭度。

诸方挝鼓声冤，尽是闲言和语。

一点涅槃心，无人知落处。

山花泪滴如红雨。

释绍昙

释绍昙　偈颂一百一十七首

久雨新晴，物情显焕。

蝶弄海棠阴，莺啼杨柳岸。

声色纯正真，不得一半。

堪笑灵云活眼睛，却被桃花换。

哑，瞎汉瞎汉。

释绍昙

释绍昙　偈颂一百一十七首

杨岐栗棘蓬，赵州殿里底。

一句当机裂万差，尽大地人扶不起。

释绍昙

释绍昙　偈颂一百一十七首

四十年同参，廿余年相别。

不唱菩萨蛮，休暇说佛法。

蓦劄相逢十二峰，我患生盲你患聋。

是圣是凡都莫问，且分苔憩松风。

释绍昙

释绍昙　偈颂一百一十七首

客路奔驰岁月深，朝游东鲁暮西秦。

子规苦劝人归去，血溅岩花几见春。

释绍昙

释绍昙　偈颂一百一十七首

示大家身，为帝王母。

与佛同生，福兼寰宇。

万国欢悰庆诞弥，蟠桃何止宴瑶池。

释绍昙

释绍昙　偈颂一百一十七首

九曲河清产圣人，行尧舜道觉斯民。

万邦翘仰垂衣化，鼓舞春风贺太平。

释绍昙

释绍昙　偈颂一百一十七首

九旬禁足。困鱼止泺。

三月安居，钝鸟栖芦。

圆觉伽蓝俱扫迹，释迦弥勒是他奴。

释绍昙

释绍昙　偈颂一百一十七首

筴笋剪龙须，山茶烹雀舌，

款客话家私，各打乡谈说。

闽蜀同风，浙音迥别。

老倒芝峰耳重听，子规声诉三更月。

释绍昙

释绍昙　偈颂一百一十七首

倾倒投子油瓶，拗折龙孙头角。

大炉鞴裹烹煎，香透千岩万壑。

殷勤奉供昔年高卧白云僧，与无舌人从头咬嚼。

咬得著，鼓舞升平，

唱村田乐。

释绍昙

释绍昙　偈颂一百一十七首

跨弄蹄驴，住疏壁院，

千古遗风今再见。吞吐何须栗棘蓬，

煅炼已成丹九转。倾出瓶壶，

寒光闪电，扶危妙在通权变。

释绍昙

释绍昙　偈颂一百一十七首

九旬禁足山嫌多，那更重加一月遥。

不解六根门互用，蜡人铁做也应消。

释绍昙

释绍昙　偈颂一百一十七首

八月秋，休处热。

塞雁来宾，井梧凋叶。

衲曾拄杖知时节，千里万里一条铁。

释绍昙

释绍昙　偈颂一百一十七首

监本祖庭花东西争擢秀。一等放清香，

不分新与旧。枝枝叶叶，

陡顿精神，妆点芝园劫外春。

释绍昙

释绍昙　偈颂一百一十七首

秋菊铺黄，茱萸裛翠。

彭泽渊明，清吟浊醉。

一年一度赏东篱，蹉过重阳总不知。

因甚如此，逐物意移。

释绍昙

释绍昙　偈颂一百一十七首

罢亚黄云精神玉粒。熟知稼穡人。

著意勤收拾，已收拾，

舂石坠腰，炊香满室。

客来唱曲贺丰年，抚髀清欢，

莫嫌贫极。

释绍昙

释绍昙　偈颂一百一十七首

杨岐驴弄蹄，天衣雁沉影。

两个老无知，语不分邪正。

何似火炉头话，无主无宾。

是非审定，不违法印。

我王库内岂有是刀哉。古今多少人以橘皮为火，

纷然错认。哑，

列灰煨杀谁深省。

释绍昙

释绍昙　偈颂一百一十七首

航海而来，而壁而坐。

未明直指单传，先被梁王勘破。

当门齿露风，只履归何早。

熊耳峰前，累累荒草，

至今惹得行人笑。

释绍昙

释绍昙　偈颂一百一十七首

昨宵送旧，今日迎新。

迎新送旧，费尽精神。

新旧两头忘记了，始知今日是元正。

不用借婆衫子拜，今年人是去年人。

释绍昙

释绍昙　偈颂一百一十七首

贫苦芝峰，赏元宵节。

宴乐佳宾，将何铺设。

明挑海底灯，细剪亭前月。

打拍东山瓦鼓歌，掤领先剌札，

乐有余，清不彻。

趣味森严，恰似赵州，

曾到未到，吃杯杯茶，

洞山生姜不改辣。哑，

不是知心向谁说。

释绍昙

释绍昙　偈颂一百一十七首

二月十五，瞿昙灭度。

山鸟悲春，山花泣雨。

尽大地人，有屈无伸处。

独有瑞严拄杖子，铁作心肠浑不顾。

唱玉平歌，欢声满路。

因甚如此，歼厥渠魁，

澄清寰宇。

释绍昙

释绍昙　偈颂一百一十七首

浴乎沂，舞雩归。

道存目击，乐以忘机。

嗟叹奔驰途路客，抛家失业有谁知。

杜鹃啼出血，劝得几人归。

释绍昙

释绍昙　偈颂一百一十七首

薄福值荒年，日餐三顿粥。

两眼挂青山，真味填枵腹。

贫有余，乐不足。

谁管古人见延寿不见延寿，山前麦熟与未熟。

无事岩泉洗耳听，幽禽巧奏阳春曲。

好大哥，快活快活。

释绍昙

释绍昙　偈颂一百一十七首

五髻峰头，怨憎会苦。

热血相喷，重重染污。

个样老妖魔，惭愧今朝死。

粗茶一瓯，粗香一炷，

供养阿侬。

释绍昙

释绍昙　偈颂一百一十七首

愿百劫千生，蓦劄相逢，

好眼看承，好收攀顾。

切莫重行巘险路，背后恐遭人指註。

释绍昙

释绍昙　偈颂一百一十七首

大地全荒总不忧，夺饥人食缚耕牛。

衲僧举止合如是，百炼精金肯博鎎。

释绍昙

释绍昙　偈颂一百一十七首

捞摝群迷，示生五浊。

臭秽通身，如何洗却。

百滚洋铜浇一杓，彻骨清凉，

快活快活。

释绍昙

释绍昙　偈颂一百一十七首

六年偿债芝峰寺，费尽衣盂用尽心。

今日杖藜行活路，笑看花木媚清阴。

释绍昙

释绍昙　寄贺钱{左山右贲}荐福东林和尚

烹金炉去杳无踪，沉影愁看雁过空。

出手与渠重结了，未应碧眼是顽铜。

释绍昙

释绍昙　寄贺钱{左山右贲}荐福东林和尚

钱王活业付东林，古墓埋藏暗箭深。

机正发时谁中的，空山落日几惊心。

释绍昙

释绍昙　寄贺钱{左山右贲}荐福东林和尚

法身边事会多时，端的枯樁弗用疑。

无柄铁鎚轻击碎，心花粲发不萌枝。

释绍昙

释绍昙　寄贺天童灭翁和尚

接人筹室肯雷同，用治后机不犯锋。

把定牢关轻放过，一人标记一株松。

释绍昙

释绍昙　寄华严赜讲师

半生不睹德云翁，悬想经行在别峰。

破一微尘相见了，揭翻华藏十三重。

释绍昙

释绍昙　寄梅墟陈提干

齿履登临乏款延，薰风报谒郁蓝天。

拂尘未下云檐榻，采宝新归海国船。

乘兴□□迷柳下，搜吟□梦到梅边。

何时握手东林社，重结三生未尽缘。

释绍昙

释绍昙　寄石溪和尚自雁宕归

雁峰削玉锁层阴，彷佛梅阳瘴面春。

回首揭天挝毒鼓，声怨何止十三人。

释绍昙

释绍昙　寄紫箨茶与虎丘石溪

箨龙衔味噀春英，香入萝窗午梦清。

笑汲新泉烦陆羽，贵图尊宿眼增明。

释绍昙

释绍昙　假庵

穿凿虚空幻架成，从来共住不知名。

笑他借位明功底，错认檐头雨滴声。

释绍昙

释绍昙　肩袋过水布袋赞

这汉一生弄险，爱向风波里辊。

肩个布袋截流，脚下不知深浅。

劈箭机先，路通一线。

释绍昙

释绍昙　简州性上人求语

春山杜鹃啼，苦劝人归去。

声碎竹林风，血染花梢雨。

我老无家可得归，萝窗睡饱云黏衣。

山童推枕破残梦，报道有僧开竹扉。

何方圣者来寻讨，解包颺下青龙钞。

便欲庭前纵火焚，净地岂容狼藉了。

问渠何日离飞来，两月奔驰未到家。

好劝急归休歇去，春风落尽武林花。

释绍昙

释绍昙　见湖心老僧暑夜发书因成口占

八十山翁夜发书，援毫气蹙汗流珠。

自怜一把清闲骨，家火地镝炼得枯。

释绍昙

释绍昙　江西宝兄乞东际

当阳一路没途程，剖破藩篱即觉成。

震旦心宗凌灭尽，到家犹自隔重溟。

释绍昙

释绍昙　节夫

一生坚守居延操，历尽间关见老成。

菊噀晚香松傲雪，短筇扶瘦日寻盟。

释绍昙

释绍昙　净慈送拱侍者之天童参天目

无孔铁鎚三五百，烹金炉里铸成来。

就将一个轻抛掷，击得玲珑窍子开。

释绍昙

释绍昙　净妙室为竹院可都正说

一尘不立所依亡，脱体灵胆自放光。

巨陃三玄三要语，接人无力下禅床。

释绍昙

释绍昙　镜堂

非明非暗亦非台，万像从教影现来。

刚被老卢书破壁，没尘埃却有尘埃。

释绍昙

释绍昙　居士看日灵照先化去图赞

这豆娘儿，短头折脚。

弄弄鬼精魂，搀先一著。

看日庞公监本獃，深深好与一坑埋。

释绍昙

释绍昙　居士问马祖不与万法为侣图赞

万法本空，与谁为侣。

道得十成，难为共语。

释绍昙

释绍昙　巨源

元无一滴鼓波澜，发得头来海样宽。

举棹迷踪知几许，桃花误作武陵看。

释绍昙

释绍昙　筠溪

虚心中有箭锋机，妙密谁云立处危。

大道陵迟全劲节，香严一击未忘知。

释绍昙

释绍昙　靠布袋常思惟赞

赤骨律穷，单靠布袋。

子细思量，大有事在。

平地要升兜率天，你这汉是颠是騣。

释绍昙

释绍昙　靠布袋看髑髅不开口笑赞

笑不露唇，见不透脱。

布袋靠得虽牢，髑髅枯眼再活。

若要活奉化，肚肠尽情拈却。

释绍昙

释绍昙　靠袋睡赞

自与尘劳交辊，肚里千机万变。

虽然靠布被头，疑你睡得未稳。

释绍昙

释绍昙　靠袋睡赞

弄尽千般死伎，布袋全身靠倚。

寻思总是虚花，不如打觉瞌睡。

释绍昙

释绍昙　空华严号明海

一片虚凝鉴古今，持蠡难测几何深。

十三华藏重重现，照彻微尘古佛心。

释绍昙

释绍昙　哭栅石壁

心镜交光十四年，谁知失照髑髅前。

春风梦绕福城路，忍听乱啼花坞鹃。

释绍昙

释绍昙　懒翁

口生白醭怕开言，几度抬身又困眠。

佛法从教陈烂却，权衡不在老夫边。

释绍昙

释绍昙　老农

畲田击壤乐年丰，不与儿曹戏剧同。

问著义皇已往事，钁头倒把舞春风。

释绍昙

释绍昙　礼大梅塔

即心即佛已随邪，况与庞翁乱撒沙。

茅舍从兹混尘迹，老梅羞放雪中花。

释绍昙

释绍昙　礼香山汤禅师

寂寞空山宴坐时，千钧重寄一丝危。

直饶双眼频开合，著处由来不自知。

释绍昙

释绍昙　礼云门千岁塔

越山清绝无尘翳，不到胡僧取次埋。

辄莫更加千岁寿，也须和骨洗将来。

释绍昙

释绍昙　李翱见药山图赞

天本藏云，瓶元贮水。

不会看经。那堪指示。

寄语唐朝李相公，只须著眼听松风。

释绍昙

释绍昙　李白醉骑驴图

酒渴思鲸饮，金鸾早退朝。

醉身扶不起，压折老驴腰。

释绍昙

释绍昙　琏监寺１

烹金炉里脱胚{左车右军}，妙斲初无爷凿痕。

汝质自成瑚琏器，我侬甘作破沙盆。

释绍昙

释绍昙　琏监寺２

曾把杨岐破屋撑，闲骑驴子弄蹄行。

犯寒踏月慈溪上，冷笑梅兄太瘦生。

释绍昙

释绍昙　邻峰艮上人１

四十余年别故乡，梦魂时复到藏王。

春风九曲溪头寺，桃花翻霞柳弄枘。

释绍昙

释绍昙　邻峰艮上人２

短筇扶瘦扣烟萝，款问东山瓦鼓歌。

老倦不能讴唱得，隔窗幽鸟语尤多。

释绍昙

释绍昙　灵叟小师悟垓侍者求语

碧落一碑无赝本，非草非真非隶篆。

镜样渝江彻底清，字义炳然人少见。

灵叟珍藏岁月深，南来吴越人争寻。

瘞鹤铭辞匪同调，寒山诗句非知音。

纷纷问字谁亲切，勾不成勾丿不丿。

争得卢公赛子云，一肩担荷柴冲折。

临行密付阿谁边，妙处休云子不传。

索性扫除元字脚，义天云净月孤玄。

释绍昙

释绍昙　灵照女赞

几对丹霞斗活机，恶心肠有老爷知。

笊篱妥得春风满，不直分文卖与谁。

释绍昙

释绍昙　六言山居

野菜花飞胡蝶，古藤枝挂清猿。

闲倚柴门看倦，枕肱高卧云根。

释绍昙

释绍昙　六言山居

积雪封无过路，乱云堆满空庭。

我也谁能扫得，掩关且读残经。

释绍昙

释绍昙　六言山居

盘石新封翠藓，破龛重绕青萝。

唤起惊回残梦，月筛林影婆娑。

释绍昙

释绍昙　六言山居

粉芋头煨软火，懒黄菁煮沙瓶。

饭后乌藤用事，小奚忙启岩扃。

释绍昙

释绍昙　六言山居

石磵霜凝松粉，竹篱雪点梅肤。

春到山家日远，愧贫管领全无。

释绍昙

释绍昙　六言山居

晓迳旋除榛翳，午厨要款雘僧。

童子扫雪归晚，忍饥趁机□娇藤。

释绍昙

释绍昙　六言山居

香雾晓垂帘幕，幽禽春弄笙簧。

谁料贫无一物，迩来富敌君王。

释绍昙

释绍昙　六言山居

两耳炉焚柏子，一拳不养菖蒲。

客至莫谈尘事，略寒温外跏趺。

释绍昙

释绍昙　六言山居

得夫心无半点，圣凡机裂千差。

终日山禽聚集，且无个去衔花。

释绍昙

释绍昙　六言山居

香醉人寻梅坞，马嘶声度云坳。

急把柴门深掩，从教小外推敲。

释绍昙

释绍昙　龙渊

未施爪距攫风云，玉鉴光寒不染尘。

昨夜寒涛轻蘸月，赚他无限抉珠人。

释绍昙

释绍昙　吕洞宾见黄龙图赞

铛煮乾坤，粟藏世界。

纵得长生，终成败坏。

不是黄龙盖覆伊，太阿补履岂如锥。

释绍昙

释绍昙　律宗玉维那三人礼石佛求语

老倒南山犯真律，三生凿破寒岩石。

不立名中强立名，弗狼籍处成狼籍。

儿孙膝下有黄金，拨草瞻风远访寻。

三拜起来发一叹，方知老子错留心。

天真自性佛不管，顽石头边讨甚碗。

费尽钳鎚多破绽，乌藤紧捉从头看。

释绍昙

释绍昙　梅窗

溢目湖山看不足，引清吟有此云房。

檐牙挂月横疏影，隙眼通风度暗香。

夜掩只疑和靖宅，晓开争看寿阳妆。

兰兄礬弟休相怜，斗室难为纳众芳。

释绍昙

释绍昙　梦庵

肱枕萝窗饱黑甜，华胥游遍鹤蹁跹。

不思议境全机路，何待逢人竖起拳。

释绍昙

释绍昙　妙恩侍者求语

一奁春锦斗鲜明，较古菱花越样清。

照影不应呼小玉，至今湖海客关情。

释绍昙

释绍昙　明月谷血书华严蒙恩宣入内庭

一回{上祝下土}破娘生指，血染春风开杂花。

香喷龙王宫殿满，胡僧嗅得鼻头喎。

释绍昙

释绍昙　南桥

渡驴渡马已多时，踏断何妨入水泥。

赡部洲人争弄险，要渠知有截流机。

释绍昙

释绍昙　南山

寿岳名标自古今，万年松矮翠成阴。

东篱采菊悠然见，珍重渊明眼有筋。

释绍昙

释绍昙　南杨判镇以诗问安次韵

拙养自林泉，鏖战惊蛮触。

心灰百念寒，虐焰肯停蓄。

猗欤子云翁，惜我如龟玉。

无复献楚庭，终期毁于椟。

释绍昙

释绍昙　讷翁

纵悬河辩诳痴愚，理尽辞穷口嗫嚅。

卒急未能谈吐得，相看摩捋白髭须。

释绍昙

释绍昙　宁藏主省师兄求语

橘州文学石桥书，妙画雄才举世无。

宗说俱通心眼活，奇哉老蚌出双珠。

百年凛有遗风烈，行处同途不同辙。

知翁真得虎头痴，月峰清照峨嵋月。

分飞雁影各东西，几对秋风叹离别。

去去吴天净如洗，淡墨联书形字义。

释绍昙

释绍昙　庞婆报儿儿即倚锄立化图赞

小姝先行，老爷踵去。

无意奔丧，急寻死路。

哭泣煞孤孀这老娘，钁头边事难分付。

释绍昙

释绍昙　裴相国参黄蘖图赞

大小痴禅，对谈甚底。

背后人听，不能夺耳。

切莫求安古佛名，当头便触贤侯讳。

释绍昙

释绍昙　蓬维那号鳌山求语

制断任公子钓轮，波腾岳立几千寻。

曾郎梦觉方惊险，撒手悬崖死却心。

释绍昙

释绍昙　蓬州如行图僧求偈

懒受神仙不死方，弃蓬莱入野僧房。

莫教错下风幡语，头被傍人剃得光。

释绍昙

释绍昙　瓢泉

当阳剖破劫壶来，见彻根源眼有沙。

临际爷爷得一杓，葛藤浸烂又萌芽。

释绍昙

释绍昙　平山

一镜面铺非划削，且无高下与人争。

拟从顶{左宁右页}寻玄路，著脚须防有赚坑。

释绍昙

释绍昙　平溪

一片寒光湛不流，古今谁解觅源头。

东西虽有地如掌，未许南泉闲牧牛。

释绍昙

释绍昙　鄱阳恭上人求语

鄱阳风鼓浪千寻，彻底探穷不顾身。

塔主连声呼莫莫，截流机峻恐惊人。

释绍昙

释绍昙　破衲

通身百杂碎，谁解成褫得。

鸡足紧收藏，当来问弥勒。

释绍昙

释绍昙　璞庵

含藏一片玉连城，三度亲曾献楚庭。

未跨门时琢雕了，春风深锁绿萝扃。

释绍昙

释绍昙　朴庵

确实行藏与古俦，略无半点诈明头。

竖粗拳验方来眼，未跨门时见便休。

释绍昙

释绍昙　普化赞

大悲院里趁村斋，卒死无人出地埋。

捏怪凌空摇木铎，春风处处露尸骸。

释绍昙

释绍昙　栖岩

拗折妆藤枝，靠全险崖句。

佛祖谩寻踪，无你湊泊处。

释绍昙

释绍昙　契庵

语言道断转玄枢，千圣机关尽密符。

接向上人通一路，拳头竖起莫嫌粗。

释绍昙

释绍昙　谦翁

具通方眼放{嗤口换目}盲，争肯先人一步行。

穷四部洲求逊让，看来不出老先生。

释绍昙

释绍昙　樵隐

斫得块柴担不起，和云颺下枕头边。

梦魂不涉人间世，肯把黄梅破钵传。

释绍昙

释绍昙　清凉礼先师遗像

白云迷谷云铺阶，老倒清凉眼著沙。

若问普通年远事，三千里外摘杨花。

释绍昙

释绍昙　泉大道赞

赤身跳入毒龙潭，血战积压他死几番。

挣撰出来噇钵酒，郴州六月火云寒。

释绍昙

释绍昙　泉山

接得灵源正脉亲，险崖机里解翻身。

莫教倒岳倾湫去，浸杀茫茫大地人。

释绍昙

释绍昙　人我担

骨露皮穿未肯休，冥机蛮触战蜗牛。

一肩人我都担了，遍界从教是髑髅。

释绍昙

释绍昙　仁座主自西山来求语

灯窗苦读觉身癯，暂握筇枝访野夫。

爱竹劲思持玉节，看梅闲共数银须。

西山月冷归招隐，南岳风清欲步趋。

灵利莫教人指去，且教船子老江湖。

释绍昙

释绍昙　日本澄上人

扫尽机缘万法空，灯潭不许卧苍龙。

翻身踏断来时路，家在海山云外峰。

释绍昙

释绍昙　日本慈源禅人归国请偈

牧间今睥六十八，湖上掩关期养拙。

万缘不挂一丝头，对客懒饶三寸舌。

问吾道，秧田泼绿农夸好。

问吾禅，烟林噪晚声未闻。

无端外国人瞒我，插片木头讨甚麽。

吃盏粗茶送出门，海山啼断催归鸟。

释绍昙

释绍昙　日本国光禅人旋乡求语

大唐国，日本国，

临风放出辽天鹘。不隔重溟见得亲，

依然却被重溟隔。光禅拚不顾浑身，

咬定牙关力访寻。白浪堆头航一苇，

普通年远只如今。焚香扣我西来旨，

三十乌藤敲出髓。非佛非物亦非心，

拟议白云千万里。结成不共戴天冤，

怒气蒸云走出门。这回必要讨分晓，

归问阿斧隆长老。

释绍昙

释绍昙　日本然上人１

横担楖栗走诸方，佛祖玄关路转长。

放下身心归故隐，金乌依旧出扶桑。

释绍昙

释绍昙　日本然上人２

奔趋客路困尘泥，蚁梦方酣蝶梦飞。

赖有啼鹃知此意，一声声劝不如归。

释绍昙

释绍昙　日本玄志禅人请语

上人幼负凌云志，十五为僧今廿二。

鲸波不怕险如崖，远涉要明西祖意。

老松阴下扣烟扉，未透慈溪劈箭机。

满口乡谈学唐语，帝都丁唤那斯祁。

粗拳便欲拦胸{上祝下土}，又恐傍观分背触。

快归省问老传衣，古磵寒泉休瞪目。

释绍昙

释绍昙　磉石

鎚凿工夫见十全，润时知雨玉余温。

看渠负载擎天柱，个个无非硬脚跟。

释绍昙

释绍昙　山水图

招提依约在烟萝，酒旆风微拂钓蓑。

欲税云林归卜隐，山灵应笔赚人多。

释绍昙

释绍昙　山叟

不褒红尘有利名，閒听幽鸟静看云。

羲皇世上无穷乐，曝背茅檐策几勋。

释绍昙

释绍昙　烧笋

稚子相呼脱锦衣，饷春不减道山薇。

翻身跳入炉中浴，透得山僧啮镞机。

释绍昙

释绍昙　石庵

确硬工夫做十全，宾关深锁绿萝烟。

险崖机峻无人透，几见春山蕨竖拳。

释绍昙

释绍昙　石壁

一方峭峻绝安排，立处还同万仞崖。

卢老倩人书不得，春日濈濈长莓苔。

释绍昙

释绍昙　石灰

炉鞴亲从锻炼来，十分确硬亦心灰。

盖空王殿承渠力，合水和泥做一回。

释绍昙

释绍昙　石井

打硬工夫搆得深，谁知水底有蓬尘。

放开一线路头活，落赚几多明眼人。

释绍昙

释绍昙　石室和尚赞

面孔得人憎，脑中秋月皎。

做处没瘢痕，用时成要妙。

见明极透出夜明帘，依圆照烂煨文武火。

几处移场弄险机，电卷风旋人绝倒。

释绍昙

释绍昙　石溪自雁宕避难回天童巢云

苍鹰俊翼倦摩霄，岩下深云稳寄巢。

且放愁胡双眼闭，恐惊群鹭宿寒梢。

释绍昙

释绍昙　拾得磨墨赞

面皮顽恶发须忪，磨墨元来也不中。

冷看他人书淡字，不知污得布裙浓。

释绍昙

释绍昙　拾得磨墨赞

可怜拾得，侧望徒劳。

墨有消时恨不消。

释绍昙

释绍昙　世尊乞食归放拄杖以手拄颐坐眠赞

雪岩曾经苦，勤行七佛仪。

持钵不得食，诈道不闻饥。

六环锡重，无力扶持。

颺下拄颐眠一觉，梦中消息许谁知。

释绍昙

释绍昙　示宝头陀之径山打钟

劳生梦寐分途辙，深省一声何处发。

客系枫林半夜舟，僧敲烟寺黄昏月。

争似凌霄峰顶头，怒鲸吼彻千林秋。

饱噇眠汉不知晓，有眼如盲还听否。

我侬会得无闻性，说与头陀终不信。

不信试归撞击看，风递落花山意寒。

释绍昙

释绍昙　示日本景用禅人

日本国与大唐国，一片皇风无间隔。

如将枣置针锋，破草鞋跟天地窄。

上人满腹{上祝下土}疑团，夷夏区分扣牧间。

老懒不能分说得，隔林春鸟语绵蛮。

当机为汝分明举，不涉离微急荐取。

佛祖玄关错踏翻，金乌飞上珊瑚树。

释绍昙

释绍昙　疏山送道州如矮归湘西

笔头俊逸眼头亲，邈得疏山矮子真。

落雁图边轻展看，谁云不是道州人。

释绍昙

释绍昙　疏山送日兄归玄沙

疏山觅得曹家女，娇舞西风不解羞。

归与谢郎称万福，免教红烂在渔舟。

释绍昙

释绍昙　疏山塔

衲僧毛病没星星，刚被傍人授记成。

万壑松涛撼明月，隔溪误认倒屙聋。

释绍昙

释绍昙　疏山塔

活被人埋汝水濆，新丰一曲杳无闻。

可怜娇舞曹家女，不嫁春风嫁白云。

释绍昙

释绍昙　双溪

朝过正派竞分支，那个源头肯放低。

堪笑截流人不荐，从东过了又从西。

释绍昙

释绍昙　舜待者以拙自处请语为警

大地人求巧，子独全其拙。

吃饭倒把匙，刺眼翻著袜。

只知困守株，不愁飞辩月。

天真未解分，混沌一团铁。

抱璞寻炉鎚，巧手难施设。

朼来就拙玲珑阴，毡拍板合无弦琴。

摘杨黄花嗑然笑，樵童牧竖皆知音。

岂不见棱道者，破七蒲团无缝罅。

鬼窟翻身呼大差，卷起帘来见天下。

又不见隆藏主，此是吾家睡虎子。

气肃西风牙爪露，千林扫迹无狐兔。

须知巧自拙中出，巧拙到头无处觅。

无寻觅处知端的，急来与汝粗拳吃。

释绍昙

释绍昙　舜兄南山为僧后归东林

新生白额眼光摇，肯向南山恋旧巢。

背蹭西风行一转，人惊不过虎溪桥。

释绍昙

释绍昙　松上人求古林

秀擢威音劫外春，灵根盘结几何深。

挺生临济清凉树，尽大地人来息阴。

释绍昙

释绍昙　松州

一道阴凉自古来，依稀临济手亲栽。

枝枝叶叶垂清露，点得合城人眼开。

释绍昙

释绍昙　嵩岳珪禅师移树图赞

野树无要作麽移，盖头茅免八风吹。

直饶深入那伽定，弄鬼精魂谁不知。

释绍昙

释绍昙　送辩兄归松江

听清猿罢啼烟霞，声色纯真未到家。

一曲吴歌归棹稳，松江雪点白蘯花。

释绍昙

释绍昙　送椿兄之蒋山

老全凌霄彻骨穷，强书白契卖虚空。

要将刀尺分长短，须向钟山问宝公。

释绍昙

释绍昙　送东川本之太白

万松关险路萦纡，门掩深云窄有余。

佛过低头不妨得，且图人见额边珠。

释绍昙

释绍昙　送鉴禅人自天童之江心

东谷生涯彻骨贫，烦君说与了师兄。

一从凤宿龙巢后，宝殿无人步月明。

释绍昙

释绍昙　送节操翁住阎寺

早年教海已驰名，破衲青灯究一经。

不惜虚空开口说，肯教顽石点头听。

宸奎锡命旌梅坞。丹桂飘香供柏庭。

释绍昙

释绍昙　送杰兄归子云墨池

凌风倒握瘦藤枝，来探坡仟浣墨池。

染污一身难洗雪，到家莫使子云知。

释绍昙

释绍昙　送径山圆兄乱后归乡

故国类尘惨甲兵，劳生终日望升平。

军持带得龙渊水，归去何妨一洗清。

释绍昙

释绍昙　送镜兄之虎丘

虎岩老虎太威狞，平地拿人死复生。

背却西风行一转，髭须倒捋两三茎。

释绍昙

释绍昙　送俊兄归桃源省母

故国胡尘蔽不开，拿舟深入武陵家。

野桃花映娘生面，莫学灵云眼著沙。

释绍昙

释绍昙　送老闻归安公

楼至一双粗脚踪，分明弄假却成真。

去将锹子从跟划，免踏春泥惑乱人。

释绍昙

释绍昙　送林荆州归蓬莱

蓬莱山翁抱仙骨，稳跨长鲸游八极。

玉壶深贮海山云，十载穷幽归未得。

年业骨蜕壶倒空，长鲸又化为苍龙。

了无一物可依倚，卷舒出没云无踪。

而今返旆蓬莱去，直欲追寻赤松子。

与渠击碎大还丹，为渠塞断长生路。

示之肘后符，佛魔敛裧龙蛇趋。

授之不传诀，珊瑚枝枝撑著月。

阿呵呵，胸次风流和几何，

我分岩扃饱黄独，佳音听取到烟萝。

释绍昙

释绍昙　送绵袄与东冈

罗纹结角见踪由，翻著从教刺眼休。

线路放开绵密密，瞿昙踢出脚尖头。

释绍昙

释绍昙　送勉华严见本师

秦望山前撞老爷，一拳打得鼻头喎。

衲僧气息都忘了，无复寻香嗅杂华。

释绍昙

释绍昙　送明兄之天童

古蛮丝裹块焦桐，色带凌霄劫火红。

送与天童弹一操，风前月下滴丁东。

释绍昙

释绍昙　送清兄见天童并扣石溪

前宝公兮后宝公，分身说法在玲珑。

访寻不用论宾主，十二面门元一同。

释绍昙

释绍昙　送日本尔侍者

径山无法与人传，几度亲遭劈面拳。

今日大唐回首去，鼻头元在口皮边。

释绍昙

释绍昙　送如兄见枯樁

枯樁一语错流传，碍塞平人万万千。

百杂碎时须跳出，莫教坐在法身边。

释绍昙

释绍昙　送僧参太白痴绝和尚并石溪和尚挂牌

前宝公兮后宝公，分身说法在玲珑。

参寻不用论宾主，十二面门元一同。

释绍昙

释绍昙　送僧归岳麓印传灯

袖舞秋风尾瘦藤，南归岳麓看传灯。

先寻古殿经行处，唤醒当年吃攧僧。

释绍昙

释绍昙　送剡源讲师住华亭延庆

三周讲得坠开花，法眼无瑕却有瑕。

切莫朱泾访船子，一桡摵碎泼生涯。

释绍昙

释绍昙　送舜侍者见万寿退耕和尚

湖山深处侍巾瓶，错认频呼小玉声。

急掩耳待寻活路，司南车在阖闾城。

【卷08】

释绍昙

释绍昙　送悟侍者参育王偃溪和尚

茂阴深处击寒冰，洗得娘生两耳清。

塞断不听呼小玉，顺风来听偃溪声。

释绍昙

释绍昙　送悟侍者归天台葬父

不学那吒拆肉还，小沙弥有恶机关。

一拳{上祝下土}杀深埋了，倒卓天台作寿山。

释绍昙

释绍昙　送雪窦圆兄归疏山

锦镜浓妆蜀样花，没尘无处惹尘埃。

好归说与曹家女，已是当堂打破来。

释绍昙

释绍昙　送佑兄之仰山

仰山活业苦无多，畲片荒田种粟箩。

去与一锄翻到底，听渠叉手道如何。

释绍昙

释绍昙　送悦兄归篆江省母

万叠稼阴衬落花，一江流水篆纹斜。

娘生面目无遮护，见得分明始到家。

释绍昙

释绍昙　送云卧接待庵主

云卧遗风仰正传，接人全在钁头边。

临机不用闲忉怛，自有春山蕨竖拳。

释绍昙

释绍昙　送载上人往天童更依

教眼年深似拍盲，金篦刮了膜重生。

说天童有翳晴药，妙手轻轻点即明。

释绍昙

释绍昙　颂古五十五首

古洞桃花发嫩枝，施朱施粉两相宜。

要渠成结千年实，多谢春风著意吹。

释绍昙

释绍昙　颂古五十五首

田库翁翁两鬓霜，苦贫浊酒弄觥觞。

儿孙步步相随逐，扶得归家又发狂。

释绍昙

释绍昙　颂古五十五首

收拾成都卖卜家，君平术肆独宏开。

闹中人献支机石，掀倒卦盘归去来。

释绍昙

释绍昙　颂古五十五首

一块郴州铁，浑仑擘不开。

轮车槌击著，雪刃暗飞来。

释绍昙

释绍昙　颂古五十五首

势罢奴欺主，年衰鬼弄人。

南泉招致得，冷泪湿衣巾。

释绍昙

释绍昙　颂古五十五首

落赖儿郎自小愚，为贪花酒废诗书。

当时早得严师训，破坏箕裘未到渠。

释绍昙

释绍昙　颂古五十五首

美如西子离金阙，娇似杨妃倚玉楼。

犹把琵琶半遮面，不令人见转风流。

释绍昙

释绍昙　颂古五十五首

拂苔高卧白云根，梦绕春风锦绣园。

蓦听采樵歌一贡，醒来月挂客愁村。

释绍昙

释绍昙　颂古五十五首

碧绿青红百样花，尽从春色巧安排。

不知春色端倪处，平地危分万仞崖。

释绍昙

释绍昙　颂古五十五首

黄金肌骨铁心肠，晓出重城眩巧妆。

赚入涅槃门路去，连天荒草看人忙。

释绍昙

释绍昙　颂古五十五首

拟学鹏抟九万风，谁知折翅鸟窠中。

至今秦望出前雨，血泪千林花泪红。

释绍昙

释绍昙　颂古五十五首

苦恋京华一肯归，行装须待送穷时。

茆舡寂寞烟汀月，别后何人更有诗。

释绍昙

释绍昙　颂古五十五首

仙翁还旆武陵家，仙女欢迎步彩霞。

贫弄玉箫频劝酒，不如凋尽碧桃花。

释绍昙

释绍昙　颂古五十五首

南阳家法是人知，刚被丹霞教坏伊。

致使亲生龙凤子，一时翻作鼠黏儿。

释绍昙

释绍昙　颂古五十五首

送目群飞野鸭边，不胜情事与谁论。

轻轻扭定娘生鼻，海月山云亦断魂。

释绍昙

释绍昙　颂古五十五首

脱体无依是病由，直须大死一回休。

西江吸尽无涓滴，便解人前不识羞。

释绍昙

释绍昙　颂古五十五首

闪电光中夺信旗，怒雷一击丧全机。

从兹独据雄峰顶，佛祖低头听指挥。

释绍昙

释绍昙　颂古五十五首

鼻孔亲遭扭捏来，乞儿得食向人夸。

雄峰独坐称奇特，断绠何曾是活蛇。

释绍昙

释绍昙　颂古五十五首

破镜生儿借似金，晨昏不敢离烟林。

羽毛长就飞求食，聚口纷争吃母心。

释绍昙

释绍昙　颂古五十五首

学得陶朱小术些，当场撮弄数般花。

虽然过得常人眼，到底难瞒是作家。

释绍昙

释绍昙　颂古五十五首

云鬓慵梳劣性多，逢人专要逞偻{左忄右罗}。

门前落节归夸后，不柰斧斧咬齿何。

释绍昙

释绍昙　颂古五十五首

飞骑将军入虏庭，兵机炼得十分精。

谁知败绩缘欺敌，致使凌烟易姓名。

释绍昙

释绍昙　颂古五十五首

南国江山入战图，生灵何处问渔樵。

凭君休说封侯事，一将功成万骨枯。

释绍昙

释绍昙　颂古五十五首

柳挂金丝莺织晓，花铺翠锦蝶眠春。

见成一幅新图画，不待王维手眼亲。

释绍昙

释绍昙　颂古五十五首

胡饼朝朝供一僧，知他结了几生冤。

甜瓜换得胡卢种，才出头来便灭门。

释绍昙

释绍昙　颂古五十五首

赤穷王老卖浑身，贱似黄金贵似尘。

不费分文收买得，一程送与采樵人。

释绍昙

释绍昙　颂古五十五首

太平时节岁丰登，旅不赍粮永不扃。

官路无人夜无月，唱歌归去月三更。

释绍昙

释绍昙　颂古五十五首

村落谁家丑女儿，家将苕萬画蛾眉。

蓬人掩鼻嫌腥秽，鸦臭当风自不知。

释绍昙

释绍昙　颂古五十五首

白发宫娃不解愁，满头犹自插花枝。

曾缘玉儿君王灶，准拟人看似旧时。

释绍昙

释绍昙　颂古五十五首

霜拂金鞍玉坠腰，鸡声催入紫宸朝。

何如云壑饱清梦，残月半窗松影摇。

释绍昙

释绍昙　颂古五十五首

浊酒松醪吃两钟，醉拖长袖舞春风。

天崩地裂谁能管，几见落花堆乱红。

释绍昙

释绍昙　颂古五十五首

吃粥吃饭过，听风听雨眠。

风光俱买尽，不费一文钱。

释绍昙

释绍昙　颂古五十五首

十字街头铺席开，牛溲马勃尽收来。

等闲落在名医手，贵贱无非是药材。

释绍昙

释绍昙　颂古五十五首

八面玲珑逗月寒，要寻形影十分难。

无端平地生层级，湘北潭南作样看。

释绍昙

释绍昙　颂古五十五首

颺下山藤设意深，嗅乌喙药祸沾身。

脚跟未断红丝线，智鉴难逃明眼人。

释绍昙

释绍昙　颂古五十五首

爝火初经一线开，宝盘终日自萦回。

也知物理关人事，历尽崎岖心始灰。

释绍昙

释绍昙　颂古五十五首

荒废人家命蹇迍，行年在坎鬼临身。

烧钱远送他方去，转祸来为五福神。

释绍昙

释绍昙　颂古五十五首

幼小勤书懒出门，春风花柳自村村。

芳心不被笙歌引，时把唐虞子细论。

释绍昙

释绍昙　颂古五十五首

剪酥蹙锦上林花，晓怯春寒不放开。

蓦听一声挝羯鼓，檀心远送异香来。

释绍昙

释绍昙　颂古五十五首

白发将军坐碧油，教婴儿打百花扑。

被人驰马拿将去，犹把兵书说未休。

释绍昙

释绍昙　颂古五十五首

飞骑将军入虏庭，钥旗未动死生分。

战酣驰入中军寨，且听元戎议赏勋。

释绍昙

释绍昙　颂古五十五首

笼养翎毛不记名，春来巧弄百般声。

临风放出丹山凤，多谢箫韶奏九成。

释绍昙

释绍昙　颂古五十五首

霜风括地扫枯莇，谁觉东君令已回。

唯有岭梅曾漏洩，一枝先向雪中开。

释绍昙

释绍昙　颂古五十五首

绿萝窗底枕肱时，梦绕华胥客路迷。

听得烟村一声笛，醒来元是住居西。

释绍昙

释绍昙　颂古五十五首

九十芳春日，游蜂竟采花。

花归蜜房尽，残叶落谁家。

释绍昙

释绍昙　颂古五十五首

道冠儒履佛袈裟，弄鬼精魂却有些。

多谢宝公勤照拂，双檮枯尽再生花。

释绍昙

释绍昙　颂古五十五首

柏板门槌伎俩穷，人前偏要辱宗风。

驴鸣狗吠成狼籍，瞒得梁王屈宝公。

释绍昙

释绍昙　颂古五十五首

十年不作觚棱梦，一旦来从帝苑游。

召对金鸾酬一问，布衣脱下便封侯。

释绍昙

释绍昙　颂古五十五首

春有百花秋有月，夏有凉风冬有雪。

莫将闲事挂心头，便是人间好时节。

释绍昙

释绍昙　颂古五十五首

竺乾遫得屠龙技，袖隐神锋入海南。

弄巧不消人一笑，九年面壁好羞惭。

释绍昙

释绍昙　颂古五十五首

平白将身入草窠，折娘生臂冻驴腰。

一年一度嵩山雪，雪有消归恨不消。

释绍昙

释绍昙　颂古五十五首

通身红烂业非轻，血染千山草木腥。

一阵西风卷黄叶，月华如水满空庭。

释绍昙

释绍昙　颂古五十五首

幽赏春华到画桥，金丝拖柳锦翻桃。

临风不识东皇意，却听流莺舌弄娇。

释绍昙

释绍昙　颂古五十五首

身后身前不丈夫，钁头边事想含糊。

不知费几苍松机，换得渠侬破钵盂。

释绍昙

释绍昙　颂古五十五首

不依本分去担柴，负石黄梅验作家。

半夜三更设分晓，和糠舂出古菱花。

释绍昙

释绍昙　太虚

廓然寥豁绝边垠，一点云生翳眼尘。

真达不疑融万象，更须知有路翻身。

释绍昙

释绍昙　坦老求题真歇宏智竹庵同游雁山酬唱真迹轴后

天生三个老冤魔，狭路相逢没柰何，

□把肚肠搂抉看，曲於四十九盘多。

释绍昙

释绍昙　题拗韁牛

陇树冥冥日向西，苦贫芳草不知归。

牧童尽力拽得转，在在暝烟深翠微。

释绍昙

释绍昙　题放山堂

一击牢关八字开，石头机路滑如苔。

危分险布知多少，排闼从渠辊入来。

释绍昙

释绍昙　题佛迹岩

一度拚身透险崖，石头机路骨如苔。

脚跟点地不点地，立处何曾踏实来。

释绍昙

释绍昙　题荷衣沼

绿荷亲制蔽穷身，池面香风噀古今。

百万军藏藉丝孔，岂知绵密度金针。

释绍昙

释绍昙　题兰蕙

色淡而清，节香而贞。

隐德不耀，咀华含英。

君子同其芳洁，写真不堕丹青。

宜乎孕潇湘幽楚之灵。

释绍昙

释绍昙　题兰蕙

一茎四花，挺然拔萃。

其臭如兰，其标如芷檀啄簇烟而不繁，

劲节疾风而不倚。是以昂山有山林轩昂之志。

释绍昙

释绍昙　题老融群牛图

三三五五戏平芜，踏裂春风百草枯。

莫写沩山僧某甲，恐人悟作祖师图。

释绍昙

释绍昙　题老融猿

危坐禅枝冷，机含毒果深。

直饶扪摸著，未必死偷心。

释绍昙

释绍昙　题披云亭

大地黑漫漫，日月久韬□。

山藤聊一挥，神与境相会。

八纮净无尘，万象镜中翳。

天外出头看，笑擘阑干碎。

释绍昙

释绍昙　题秋堂四兰

灵均侈山林之乐，薄笼绡裦，

幽放檀心。妖舞春风身醉香，

力难扶也。

释绍昙

释绍昙　题秋堂四兰

指玉弹晓，喙檀噀春。

倏尔生妬，阴飚不仁。

释绍昙

释绍昙　题秋堂四兰

久居深林幽寂中，虽隐德不耀。

遇春阳姁妪，笑弹玉指，

十倍精神。

释绍昙

释绍昙　题秋堂四兰

湘英整佩，楚衣告纫。

羲黄荐馥，采采疑真。

释绍昙

释绍昙　题秋堂四兰

纷披佩玉，仆委苔痕。

檐花写恨，难拈楚魂。

释绍昙

释绍昙　题秋堂四兰

娥英吊舜於九疑，泣泪如雨。

佩玉零乱，半委尘泥。

释绍昙

释绍昙　题秋堂四兰

幽石封白，深要掩芳。

隐德不耀，何矜色香。

释绍昙

释绍昙　题秋堂四兰

大雪申威，万木摧拉，

独能擢芳於凝泎中，虽百折不委。

非素有所养，宁不为外侮凭凌者欤。

释绍昙

释绍昙　题四兰

深藏岩谷里，初不要人知。

苦是午难掩，春风得意吹。

释绍昙

释绍昙　题四兰

喜晴弹玉指，林下见幽人。

楚楚湘灵样，肌肤不染尘。

释绍昙

释绍昙　题四兰

佩玉半零乱，繄谁吊楚英。

醉香魂未返，愁听打蓬声。

释绍昙

释绍昙　题四兰

一再荒林雪，全身掩薜萝。

直饶埋没得，争柰鼻头何。

释绍昙

释绍昙　题许由弃瓢图

视尧天下一瓢轻，厌听风梢历历声。

颺下不须频顾恋，始母存取隐沦名。

释绍昙

释绍昙　题圆泽图

月下骑寒犊，三生事细论。

已遭人点检，休弄鬼精魂。

释绍昙

释绍昙　题直夫牛图

三三五五戏平芜，踏裂春风百草枯。

莫写沩山僧某甲，恐人误作祖师图。

释绍昙

释绍昙　题坐禅蝦蟆

一从识得性分明，懒作春池鼓吹声。

闲把六门深锁断，白莲香散水风清。

释绍昙

释绍昙　天台三圣图赞

人无害虎心，虎无作人意。

彼此不关防，何妨打觉睡。

释绍昙

释绍昙　天台三隐赞

门钩弗解开扃，苕箒不能扫地。

解说杜撰文书，背后有人切齿。

释绍昙

释绍昙　天童德大师火后妆五百罗汉画五十三参建净发库砌松行求纪其实二偈

南询五十三知识，辊入天台五百牛。

总被东山涂污了，驴腮马颔得人羞。

释绍昙

释绍昙　天童德大师火后妆五百罗汉画五十三参建净发库砌松行求纪其实二偈

剃得头光快活生，万松影里唱歌行。

脚头脚底通霄路，平处孤危险处平。

释绍昙

释绍昙　天童送深兄归湖州

采樵深入万松关，踏破类云几朵山。

担折蓦知柴束重，掉头归唱月弯弯。

释绍昙

释绍昙　挑荠

小奚挑荠携篮去，寻遍颓垣与荒圃。

根染微黄怯晓霜，叶铺嫩绿滋春雨。

沙瓶鸣井{奭右斗}寒泉，

膏泥濯尽夸芳鲜。松风飋飋沸茶鼎，

晴窗唤醒幽人眠。细嚼甘香凝齿颊，

味与首阳薇不别。茆舍清贫东未涯，

搜吟况有梅梢月。五陵玉筹耽膏腴，

岂知菜味天渊殊。茶罢筇枝发清兴，

山后山前行一转。

释绍昙

释绍昙　铁钉

恶钳鎚下翻身去，个个当阳要出尖。

钉得虚空无缝罅，有完全有不完全。

释绍昙

释绍昙　听叫居亲求语

幼把儒冠颺壁根，朼来巾侍乳峰僧。

吟诗清苦规寒子，舂确辛勤慕老能。

锦镜闲看花琐碎，瀑崖戏击玉棱层。

惜分阴语宜鞭策，望汝来挑暗室灯。

释绍昙

释绍昙　听乌槛角有感送衍上人归乡

黄牛背上乌槛角，声声吹作村田乐。

低入重渊高入云，拟别宫商都是错。

断烟明灭枯岗西，这呜咿唤那呜咿。

天地豁空群动息，野花惊秀不萌枝。

古今酬知何有限，记得完全忘一半。

木人巧弄没弦琴，石女细呈毡伯板。

年来节奏总输君，听彻无声自返闻。

一曲还乡人错听，聚头唤作梅花引。

释绍昙

释绍昙　团栾说无上话图赞

夙世冤憎，聚头合脑。

面面相看，说个甚麽。

释绍昙

释绍昙　团垸俞大夫

贯凤团花巧施设，黑漫漫地转希奇。

做教底板坚宾著，自有傍人彩画伊。

释绍昙

释绍昙　瓦

脚尖踢出烂泥团，妙在陶轮转处看。

盖覆虚空无渗漏，从教头上黑漫漫。

释绍昙

释绍昙　挽王知县

东晋风流继令名，家传真本换鹅经。

廉勤自得官中趣，贫节亲书座右铭。

民感庥仁忘赴壑，子明诗礼为趋庭。

疾风谁料摧梁木，猿鹤悲鸣不忍听。

释绍昙

释绍昙　挽颜伯涯制斡

握手论盟二十年，瘦筇曾约上危巅。

雪崖未遂同观瀑，玉沼何期促孕莲。

桐叶成阴愁引月，菊花无酒冷含烟。

细看新补东林传，十八贤中又一贤。

释绍昙

释绍昙　王庵和刘府教

鹿眠芳草印春庭，月挂萝窗晓半扃。

白发老僧偏爱客，忍寒同看换鹅经。

释绍昙

释绍昙　王鞔鼓

鼓两片皮谩自己，一回拈出一回新。

揭天声响疑涂毒，自有临风侧耳人。

释绍昙

释绍昙　危峰

石头机路难栖泊，险布还同万仞崖。

到顶方知天下小，草鞋跟断更须挨。

释绍昙

释绍昙　煨芋

山房不识春风面，地炉宿火煨红软。

寒涕垂颐午梦醒，饥肠殷殷晴雷转。

霜猿剥啄启岩扉，漏泄天香入翠微。

雾幕烟笼收不得，等闲色引白云归。

破藤床上生涯足，和土和灰擘柔玉。

放憨一饱万缘空，口唱山歌手扪腹。

可中真味与谁论，脯麟脍凤徒腥羶。

向使懒残知有此，肯把虚名眩天子。

释绍昙

释绍昙　煨芋

粪火香凝午梦初，烂煨黄独替春蔬。

山童急把柴门掩，只恐闲云引诏书。

释绍昙

释绍昙　为昌州月上人赞布袋

拄杖不能倚靠，稳跨布袋打坐。

莫怪喷嚏不成，鼻孔元来无窍。

释绍昙

释绍昙　为丘桂岩司门题和靖雪后看梅图

破晓湖山入画时，短蓬摇雪傍疏篱。

一心只在梅花上，冻损吟身也不知。

释绍昙

释绍昙　为圣俞颂橘岩

洞庭秋晚半青黄，须待霜林熟自香。

不向悬崖亲撒手，认皮作炎错承当。

释绍昙

释绍昙　为叔向题坐禅蝦蟆

一从识得性分明，懒作春池鼓吹声。

闲把六根门锁断，白莲香散水风清。

释绍昙

释绍昙　为惟翁题非画图

误入蓬壶影里游，谕盟白鸟下沧洲。

吞波岛屿鳌身黑，映日楼台蜃气浮。

门逆潮开喧海市，纲沿堤晒簇渔舟。

晦明晴雨时时别，难把王维腕力收。

释绍昙

释绍昙　为行可维那题子陵钓鱼

七里滩头古木阴，眼空寰海老垂纶。

无端钓得刘文叔，却把羊裘污欲尘。

释绍昙

释绍昙　为友题水禽

淅淅西风肃杀时，枯荷余得折残枝。

疾风凌风多翻覆，只处姑姑立处危。

释绍昙

释绍昙　为友于题水禽

衰草汀烟寂寞秋，忍寒孤立懒盟鸥。

江湖风味髒髒恶，得缩头时且缩头。

释绍昙

释绍昙　为元首座纸灯船

轻轻点著发光寒，这里停桡舞棹难。

明暗路岐都照破，放行初不犯波澜。

释绍昙

释绍昙　为圆雪岸题侍月

终日忙忙继月明，要看杜撰八阳经。

直饶读到流通分，未必芭蕉著耳听。

释绍昙

释绍昙　为缘积压客求赞

不假闻思修，巨陃圆通路。

更拟问如何，数珠木槌子。

释绍昙

释绍昙　为月上人颂秋潭

白蘯香细桂华清，彻底无痕漾水晶。

刚被寒山心点污，至今照影欠分明。

释绍昙

释绍昙　为张良臣知府题梅图

一篷春雪泛西湖，不觉和身入画图。

千古暗香疏影在，谁云骨冷不容呼。

释绍昙

释绍昙　为周上人赞观音

小白山头花弄影，潮音洞口浪翻空。

圆通门启无人入，闲把轮珠立晓风。

释绍昙

释绍昙　维石

一路机先滑似苔，葛藤窠里出头来。

等闲击著火星迸，堆得大唐人眼开。

释绍昙

释绍昙　闻竺寺迎号服因成口号

丝客纷纷鼓乱挝，两山迎接赐衣来。

白云恐污山翁耳，重锁此门不放开。

释绍昙

释绍昙　闻竺寺迎号服因成口号

祖庭秋晚日增悲，见得芙蓉便展眉。

不与狂花争琐细，淄川缘有拒霜枝。

释绍昙

释绍昙　无庵

销铄玄微万境空，衔花百鸟谩寻踪。

莫教顽坐精灵窟，门锁乱云千万里。

释绍昙

释绍昙　无见

色尘锁尽眼头空，著得须弥山万重。

不似灵云存鉴觉，被桃花换主人翁。

释绍昙

释绍昙　无尽

老胡移种觉园花，五叶联芒次第来。

恼乱春风没休日，一枝开了一枝开。

释绍昙

释绍昙　无闻

缺齿胡僧戏剧多，打虚空鼓唱巴歌。

山河大地连声笑，争奈聋人耳朶何。

释绍昙

释绍昙　兀庵

身同枯木倚寒岩，铄尽玄微没许般。

只麽守些獃怛怛，从教壁倒与篱丹。

释绍昙

释绍昙　西窗

格样亲传鼻祖家，短檐时见夕阳斜。

看渠巨辟通方眼，牛过依然露尾巴。

释绍昙

释绍昙　西山净土庵奉寄具足孤松老师

闻道虚空曾解讲，信疑往决西山亮。

烟雨溟蒙藓石温，六藏影迹难寻访。

小径披榛扣竹扉，道人一见掀眉。

布衲横肩瘦如削，口持密语没停时。

云檐扫榻延居夏，白莲香散东林社。

涧水松风说苦空，不资中有生清泰。

殷勤寄问老孤松，具足门中有正宗，

灼然嫌佛不肯做，观栖不在梧桐树。

释绍昙

释绍昙　贤首灯侍者求无尽

灿发心灯耿夜台，一花开了一花开。

普光明殿重重见，端的传从七佛来。

释绍昙

释绍昙　蚬子和尚赞

除了捞波一窖无，逢人谩说走江湖。

蝦针取你性捞摝，不到得拿龙颔珠。

释绍昙

释绍昙　现上人字空甫求语

二址玄门尽扫除，太虚寥豁月轮孤。

翻身直透威音外，著得狂花翳眼无。

释绍昙

释绍昙　小师写真请赞

眉似箒粗，面如漆墨。

人道慈悲，谁知恶毒。

蒿篱关猛虎，宽处有威。

笔管养苍龙，直中藏曲。

喜臧仓沮，不遇鲁侯。

忍伯夷饥，不食周粟。

释绍昙

释绍昙　写华严求偈

衲僧用处得能乖，肯向龙宫鼻嗅来。

黑墨浓磨涂白纸，重重无尽杂花开。

释绍昙

释绍昙　谢三郎赞

雨笠烟蓑体露风，只传渔业当心宗。

当时过得飞猿岭，不到通身是烂脓。

释绍昙

释绍昙　兴化寺

门照双池镜样明，东西廓喝寂无声。

紫罗帐里机玄密，虽有珍珠撒未成。

释绍昙

释绍昙　惺惺石

主人翁已强安名，何待区区唤一声。

坐得石头穿透底，依然打个不惺惺。

释绍昙

释绍昙　行者智猷求偈之天童

太白峰前古镜台，没尘埃却惹尘埃。

担头颺下烂柴橛，忆佤当堂打破来。

释绍昙

释绍昙　休征

击碎轩辕镜，焚烧黄石书。

瘦筇春力健，带月访樵渔。

释绍昙

释绍昙　虚叟

千圣机尘一洗清，心渊绝滓自灵明。

白头谩说无功用，种得空花结果成。

释绍昙

释绍昙　玄峰

极尽幽微裂万差，天然鸟道绝安排。

欲穷顶{左宁右页}翻身句，妙密中防险崖。

释绍昙

释绍昙　漩翁

和泥合水几经春，只贵随流转得身。

白浪堆头深掘窖，老来偏解活埋人。

释绍昙

释绍昙　雪矶

方戴归来就系舟，冻云凝锁玉花浮。

渔蓑钓罢寻盟去，近岩不知飞白鸥。

释绍昙

释绍昙　雪牛

堕在虚凝一色边，完全头角不完全。

溪东西岸难收放，纯白何妨露地眠。

释绍昙

释绍昙　雪崖

壁立千寻度玉风，绝扪摩处有行踪。

草鞋踏出毗卢印，见得分明隔万里。

释绍昙

释绍昙　雪崖

空花翳眼没根茎，平白谁知太险生。

穷一色边须撒手，且无玄路与人行。

释绍昙

释绍昙　延庆化禅观地平

屏息诸缘入定时，脚跟下事烂如泥。

睦州片板轻担出，禅病蠲除不用医。

释绍昙

释绍昙　严阳南泉泉大道船子赞

未透赵州关，看牛事转繁。

死蛇弄不活，只好踏船翻。

释绍昙

释绍昙　言法华赞

心迷几被法华转，狂发罗斋走帝宫。

对圣十三呼不正，无端咄咄强书空。

释绍昙

释绍昙　一翁

独立坤维老作家，心无二用裂千差。

自从行道威音外，见著拈樁几度花。

释绍昙

释绍昙　依愚谷韵悼无已

中金蚕毒好埋冤，家丑难将岁月论。

冷地思量吃亏处，咬牙不觉把龈吞。

释绍昙

释绍昙　依愚谷韵悼无已

雪真珠布满阶庭，急把杨岐破屋撑。

死伎穷时机路活，倒骑驴子弄蹄行。

释绍昙

释绍昙　依愚谷韵悼无已

末后苏州作断□，手头活弄死蛇条。

暗遭一口通身烂，累合城人噘几朝。

释绍昙

释绍昙　刈茆

百草头边活路通，险崖机透几千重。

长长短短删除了，收放全归掌握中。

释绍昙

释绍昙　因事书座右

促膝寒窗淡话时，告休说是与论非。

须知世路风波恶，百匝各重设祸机。

释绍昙

释绍昙　隐山

触战蛮征一扫空，和云占断最高峰。

单提破钁头边事，佛祖当机不见踪。

释绍昙

释绍昙　隐秀

触战蛮征总不知，乐羲皇世遁嘉肥。

馨香静掩芝兰室，文采深藏锦绣机。

伴野僧眠嵩少石，汲蒙泉煮首阳薇。

箪瓢饫味□贫趣，争得红尘染著衣。

释绍昙

释绍昙　涌泉阁

肆无碍辩若悬河，尺水能兴万丈波。

平地无端立层级，登高人少逐流多。

释绍昙

释绍昙　涌溪

平地忽翻千尺浪，吞空沃日势滔滔。

截流机峻无人荐，谩说茶陵踏断桥。

释绍昙

释绍昙　游九峰

攀石扪萝入杳冥，凌虚潜觉胆魂惊。

险崖撷瀑瑶花碎，枯叶翻霜锦树荣。

汲水僧归龙洞去，酀　薇人踏虎踪行。

风流二老遗音在，度曲松涛万壑清。

双磵奔流战玉龙，浮屠云锁翠千重。

只将一疏传天下，大觉驴年识九峰。

释绍昙

释绍昙　又省师

遫诸方恶毒些，归寻刻骨旧冤家。

深深掘窖都埋了，

铁成皮谁识爷。

释绍昙

释绍昙　鱼妇观音赞

不归小白花岩住，越样梳妆诳世人。

无底篮虽提得活，禹门未必解翻身。

释绍昙

释绍昙　渔篮妇赞

短裳褰起露珠珍，云鬓慵梳惑乱人。

弄得篮中鱼再活，禹门未必解翻身。

释绍昙

释绍昙　愚翁

聪明点尽若盲聋，没变通时有变通。

漏得黄梅无底钵，笑开老眼醉春风。

释绍昙

释绍昙　郁已主赞

落魄茶陵少见闻，进竿头步与谁言。

明珠打得驴腰折，不信阇梨个样村。

释绍昙

释绍昙　元晖山水图

簇簇烟林挂酒帘，山藏古寺寂无僧。

瘦筇便欲幽寻去，隔岸小舟呼不应。

释绍昙

释绍昙　元叟

搆得先天那一机，脸中字脚没星儿。

直从千圣头边坐，不许儿孙取次知。

释绍昙

释绍昙　缘侍者之浙右

一本潼川花瑞菜，全蜀知名谁不爱。

夜雨丛凝色染蓝，春风花噀香如麝。

不知何处得灵根，栽遍牛头山后前。

古佛低头看不厌，声闻鼻孔衩渠穿。

上人携种游江浙，味与首阳薇不别。

伏虎岩前清客尝，老饕嚼断娘生舌。

余香分饷老芝峰，彷佛家园小摘同。

此去零星休卖弄，珍藏大作苏陀供。

释绍昙

释绍昙　缘兄求住不得乞语

磬峰小小陷人坑，始道平夷又险生。

不是不容轻插脚，要伊别讨路头行。

释绍昙

释绍昙　月磵

即虚明处发灵源，坐在沉沉湛湛边。

勇退截流机路活，揭翻光影未生前。

释绍昙

释绍昙　月翁

午夜光浮玉兔胎，行空无迹镜奁开。

老僧不在明白里，向未生前相见来。

释绍昙

释绍昙　月岩

平如镜面险如崖，光境俱忘裂万差。

这里无伊蹲坐处，空生徒自惹天花。

释绍昙

释绍昙　云溪

一从锁断清波路，密影重重布画桥。

著脚不知深浅处，定应攧折瞎驴腰。

释绍昙

释绍昙　赞出山相

六年冻得瘦竛竮，走出山来眼未醒。

白折金轮翻不转，谩言半夜见明星。

释绍昙

释绍昙　赞国清灵叟和尚真入北□祖师会

貌古神清，气融性漫。

用无准麻皮头，瞎临济正法眼。

瘞焦山鹤，不假蓬尘。

缚丰干虎，只消钱贯。

八怪七乔，十马九乱。

趁入群牛队里行，一度一度教人看。

释绍昙

释绍昙　赞华长老真

华胄兮天随故家，清名兮应庵再来。

穷教兮佛陇精华，逃禅兮苏州思獃。

爱梅兮冰雪襟怀，结茅兮泉石亭台。

搜吟兮西湖巧裁，好客兮东合大开。

乐归隐兮百鸟衔花，尸净土兮九莲夺胎。

瞻遗像兮瑶林琼树之葩，挺孙枝兮雕梁画栋之材。

释绍昙

释绍昙　赞延庆谦山主寿像

谦德有光，慈心摄物。

等冤亲不与较量，混尘俗初无间隔。

熙熙外气融冰谷之春，汪汪乎胸吞云梦之泽。

乐羲皇世，含饴弄孙。

下陈蕃榻，倒屐迎客。

眼睛头烨烨光明幢，脚跟下尘尘清泰国。

卜雘陋巷，慕孔圣人获麟作传之风规。

摵碎明珠，有郁山主骑驴过桥之标格。

诚所谓入廛垂手，我自调心。

继百世凛然，见古道之颜色。

释绍昙

释绍昙　赠净书状

不学寒山落韵诗，翻身来透祖师机。

碓头舂出非台镜，错受黄梅半夜衣。

释绍昙

释绍昙　丈亭道者干缘求颂

破钁头边用得亲，入廛不拨万机尘。

牢关劄断三江口，要被随波逐浪人。

释绍昙

释绍昙　赵州问牛迹圆泽扣角政黄牛平田婆赞

这畜从来恶迹多，角尖头也解狂歌。

桥边白鹭擎拳听，急杀耕田臭老婆。

释绍昙

释绍昙　照知客求无碍

捉得蓬蒿箭一枝，等闲射透五须弥。

千重百匝机先路，破的初无抵滞时。

释绍昙

释绍昙　政黄牛赞

一生孤苦窃诗名，沉醉风两眼青。

黄犊不曾知稼穡，引渠吟得瘦竛竮。

释绍昙

释绍昙　智者大师迁葬图赞

当年杜撰讲天台，活被平人掘窖埋。

若是黄金铸灵骨，臭尸不到鬼扛抬。

释绍昙

释绍昙　冢间

湖山倒影水吞空，鸥鹭忘机万境融。

不用深深埋暗箭，活人全在死人中。

释绍昙

释绍昙　周上人求语

忆昔周当仁，手握金刚杵。

愤气向南方，誓灭诸魔子。

老婆蓦劄点三心，走入龙潭恨转深。

扫荡家私无一窖，胡挥白棒到平人。

牧閒冷坐思高躅，断弦争得鸾胶续。

扣门听得简州人，倒屐相迎几折足。

略寒温头号来端，叉手丁宁见觅指南。

未举纸灯明说了，隔窗春鸟语绵蛮。

释绍昙

释绍昙　猪头和尚赞

手把猪头不自噇，面前背后鬼分趎。

重重败阙无人识，赢得涂糊老定光。

释绍昙

释绍昙　竹窗

密叶节金点碧沙，月和梅影冷移来。

香岩瓦砾徒抛掷，门锁重阴击不开。

释绍昙

释绍昙　竹房

三茎曲与两茎斜，径直门风八字开。

拟向翠微寻路入，知他赚却几人来。

释绍昙

释绍昙　竹云

春锦千绷玉万竿，岚光翠裛渭川寒。

油然已作从龙势，只恐仙陂化蛰难。

释绍昙

释绍昙　矮道者

身如椰子口宏开，看尽诸方鬼戏来。

放一头低人不识，疏山师叔是同胎。

释绍昙

释绍昙　爱山

酷将嗜好片闲心，散作千岩万壑春。

拚得一生看不足，险崖句里要翻身。

释绍昙

释绍昙　安兄号不动求语

万牛挽不回，轮槌击不破。

者样顽石头，世间无两个。

释绍昙

释绍昙　拗云

出头天外便纵横，谁信心无心个样生。

捩调不从龙驾御，要渠西去却东行。

释绍昙

释绍昙　跋北磵和尚自赞灵照颂

丹霞庞老总妖人，不减狞争蛊毒神。

灵照专行禁邪法，相逢便援鬼头巾。

释绍昙

释绍昙　跋禅会图

禅既强名，会亦妄立。

一火无知，打棚杂剧。

百样乔妆诳世人，千般怪语瞒天日。

若是本色行家，不打这般鼓笛。

画影图形转弗堪，丛林千古成狼籍。

不狼籍，留与仁禅遮破壁。

释绍昙

释绍昙　跋永明惟心诀

心已强名，诀从何来。

永明剜肉作疮，何山隔壁猜谜。

急急将来付丙丁，大丈夫儿休拟议。

如拟议，三级浪高鱼化龙，

痴人犹戽夜塘水。

释绍昙

释绍昙　板黄

良工采得木千章，如析旃檀片片香。

黄面瞿昙承盖覆，抛砖打瓦又何妨。

释绍昙

释绍昙　宝公赞

折杖头，闲骨董。

惑梁王，少卖弄。

鹰巢不至生鸾凤。

释绍昙

释绍昙　北山

占断幽都立孤危，周遭密布险崖机。

翻身斗里深藏稳，斫额人多到顶稀。

释绍昙

释绍昙　焙经

老胡监本诳人天，开口无非吐黑烟。

五热炙身甘自受，要翻元款待驴年。

释绍昙

释绍昙　别山和尚赞

严冷面皮，软顽肠肚。

对同参唱菩萨蛮，与行家说无义语。

纵苍鹰搏物机，陃狮子翻身路。

医衲僧病下天王补心圆，移睹史宫换长庚大火聚。

虽潜行密用处鹘眼迷踪，点捡将来也是果州饭布。

释绍昙

释绍昙　别源

不续曹溪正脉，支分一派朝宗。

弘满清凉窟宅，春雷变化鱼龙。

释绍昙

释绍昙　布袋浴江图赞

柳烟羃浪粼粼，脱体无依尚染尘。

辊得通身是泥水，小儿戏剧诳谁人。

释绍昙

释绍昙　布袋浴江图赞

无端平地鼓波澜，揭露娘生赤肉团。

瞒得娇拟儿女子，溪头杨柳树难瞒。

释绍昙

释绍昙　布袋赞

破布囊，无一窖。

靠著便憨眠，全不知天晓。

若言弥勒分身，你且莫来謼我。

释绍昙

释绍昙　布袋赞

楖栗横肩拖布袋，回头转脑小儿嬉。

休言兜率宫中事，已被渠侬捉败伊。

释绍昙

释绍昙　布袋赞

握藤枝，转脑加头。

使些奉化。

释绍昙

释绍昙　布袋赞

驮布袋，握藤枝。

一肚皮恶毒，好使你门知。

转脑回头望阿谁，髯公知此意，

冷笑贼风吹。

释绍昙

释绍昙　布袋赞

靠布袋坐，听岩瀑笑。

手把轮珠，数个什么。

内院抛离岁月深，哑，

忘却来时道。

释绍昙

释绍昙　布袋赞

内院不肯安店，长汀分甘落泊。

拄杖不解拈提，布袋徒然倚托。

肚中计较百般，要睡何曾睡著。

睡得著，铁奉化人须软脚。

释绍昙

释绍昙　布袋赞

驮布袋，放痴憨。

回头一笑，捏怪千般。

走遍长汀人不识，诳言弥勒示人间。

释绍昙

释绍昙　布袋赞

自布囊，有甚底。

才倚靠，便瞌睡。

不知何日下生，屈数尚余一指。

浣盆浣盆，我识得你。

释绍昙

释绍昙　布袋赞

驮布袋，笑訚訚，

智无一两，肉重千斤，

转脑回头等个人。率陀归路过错，

满面是埃尘。

释绍昙

释绍昙　布袋赞

紧捉布袋头，片时放不下。

用尽恶机关，难瞒铁奉化。

重重败缺几曾知，犹自回头望阿谁。

释绍昙

释绍昙　布袋赞

赤脚走红尘，道是真弥勒。

买弄自皮囊，大地无人识。

无人识，急急回头，

已迟八刻。

释绍昙

释绍昙　布袋赞

杖挑布袋，冷嘲热讽笑訚訚。

肚皮无窖，眼里无筋，

走长汀等个人。败阙了也，

贼精贼精。

释绍昙

释绍昙　布袋赞

横挑布袋压乌藤，笑里藏刀极可憎。

铁奉化人浑是铁，如何容得这般僧。

释绍昙

释绍昙　布袋赞

布袋肩参冷笑时，肚肠恶毒是人知。

重重败缺难遮掩，犹自回头望阿谁。

释绍昙

释绍昙　采蕨

拨云寻蕨到层峰，荆棘林中有路通。

拈起一拳全杀活，漏篮无底贮春风。

释绍昙

释绍昙　曹溪六祖大师赞

辛州颺下两肩樵，又被黄梅石坠腰。

虽得栽松衣钵在，暗思追逐几魂销。

释绍昙

释绍昙　草衣文殊赞

被发袒肩，全身入草。

是真文殊，何须恁麽。

手里底拈不出，觑不破。

七佛之师，败缺不少。

释绍昙

释绍昙　禅房十事　钵盂

做处全无渗漏，用时开口向天。

尽大地人饫饱，只图个不知恩。

释绍昙

释绍昙　禅房十事　禅板

要成片段工夫，须是全身倚靠。

虽然只见一边，未许睦州担荷。

释绍昙

释绍昙　禅房十事　拂子

才得柄霸入手，便要呵佛骂祖。

还他本色真棕，不比寻常谈尘。

释绍昙

释绍昙　禅房十事　戒力

恶钳鎚下番身，未必锋芒发露。

不惟斩得猫儿，也解煞佛煞祖。

释绍昙

释绍昙　禅房十事　蒲龛

百匝千重包裹，未免黑山里坐。

古今多少生盲，引得全身入草。

释绍昙

释绍昙　禅房十事　蒲团

百草头边荐得，何妨打块成团。

直下千差坐断，无心犹隔重关。

释绍昙

释绍昙　禅房十事　香印

要识分明古篆，一槌打得完全。

烧炷旃檀牛粪，衲僧鼻孔楔穿。

释绍昙

释绍昙　禅房十事　皐和子

既就良工雕琢，何妨出手扶持。

抓著衲僧痒处，赏伊一枚荔枝。

释绍昙

释绍昙　禅房十事　纸被

通身不挂寸丝，单明一色边事。

要知结角罗纹，径问床分枕子。

释绍昙

释绍昙　禅房十事　拄杖

格外丛林选出，生缘不在天台。

虽然乌律卒地，力扶多少人来。

释绍昙

释绍昙　昌侍者求斯道

一念平常裂万差，觉斯民处贵无邪。

古今错透长安路，狼藉春风一径花。

释绍昙

释绍昙　朝阳穿破衲赞

死铁针，无鼻窍。

眼昏花，穿不过。

穿得过，云拥禅衣，

风生木杪。

释绍昙

释绍昙　朝阳穿破衲赞

断线无蹊，折针缺鼻。

提得完全，金乌西坠。

释绍昙

释绍昙　朝阳赞

破襕衫，闲拦擞。

穴鼻针，穿不透。

穿得透，日出扶桑，

朝朝如旧。无丝线，

拽不断。尽力提撕，

日势稍晚，驴年成片段。

释绍昙

释绍昙　朝阳赞

拶得当阳线路通，大千捏聚一针锋。

不堪提掇堪提掇，破绽全无始见功。

释绍昙

释绍昙　痴绝和尚赞

淳乎淳，没机心。

撮茎草作翳晴药，锻黄丹成红指金。

发汾阳怒骂伤人语恶，中曹源蛊毒刻骨冤深。

扫狐兔露苍鹰牙爪，咬猪狗添老虎精神。

是师真，非师真。

僧繇描不得，阁笔几沉吟。

释绍昙

释绍昙　出山相赞

六年雪冻不死，见明星便说悟。

走出山来一窖无，被人唤作赤须胡。

释绍昙

释绍昙　出山相赞

半夜逾城，六年栖雪。

饿得眼花，冻得骨折。

死伎穷时走出山，儿孙开眼被渠瞒。

释绍昙

释绍昙　船子赞

心含恶毒气炎炎，倒捉粗桡管甚天。

打得夹山撺入水，趁无入见急翻船。

释绍昙

释绍昙　船子赞

千钧重寄一丝轮，三寸离钩抑逼人。

莫道踏翻船便了，夹山未必是金鳞。

释绍昙

释绍昙　慈林讲师顶相

气宇兮春温，风标兮凛然。

律虎出林兮，裂破开遮持犯。

经龙搅海兮探穷顿渐偏圆。句法清新兮，

吟彻山庄梅竹。胸襟妙蕴兮，

包罗丘壑风烟。友缙绅兮，

非权门炙手。荷佛法兮，

思重负趙肩。煨芋香兮，

无心收涕。卧云深兮，

岂意朝天。邈真容兮，

明镜绘像。付箕裘兮，

神珠藏渊。夫是之谓慈林克家之子，

真鸾胶而续弦者也。

释绍昙

释绍昙　从禅人

临济阴凉树已枯片无霜叶拥禅趺。儿孙不解浇培得，

耫作山门境致图。

释绍昙

释绍昙　达磨渡江赞

圣谛义中犹不识，透清波路想应难。

九年鬼窟深藏拙，却被神光冷眼看。

释绍昙

释绍昙　达磨赞

殚千金产学屠龙，袖隐吹毛不露锋。

洎见真龙元不识，郎忙航苇去无踪。

释绍昙

释绍昙　达磨赞

远离竺国见梁王，五鬼临身讨苦噇。

面面相看言不识，秋风一苇急横江。

释绍昙

释绍昙　达磨赞

一苇横江，九年面壁。

直指单传，人信不及。

面对梁王言不识，咦，

泥团乱抛掷。

释绍昙

释绍昙　达磨赞

远泛鲸波入大唐，廓然无圣触梁王。

九年冷坐精灵窟，怕见嵩山下雪霜。

释绍昙

释绍昙　达磨赞

竺乾窃虱屠龙伎，袖隐神锋入南海。

暨见真龙元不识，九年面壁好羞惭。

释绍昙

释绍昙　大川和尚赞

面皮刮得霜，脊梁生铁铸。

活弄恶机关，真本奉化子。

据南山白额落却威，锁冷泉清波无透路。

最无端是不近人情，把断贯索，

倒悬佛祖，四海禅流恶见渠。

任妙手僧繇，画得全真，

且无著处。

释绍昙

释绍昙　大慈环峰和尚赞

肚肠深，用白粘贼翳睛药，

定沧海舶指南针。出智门莲化，

换人鼻孔。握大慈苕箒，

扫世烟尘。忘忌讳，

绝疏亲。

释绍昙

释绍昙　大慧禅师赞

薰风南来，凉生殿阁。

诸佛出身，开口即错。

错错，赢得衡梅十七年，

驴前马后无归著。

释绍昙

释绍昙　大用

二三四七恶机关，互逞辞锋斗热瞒。

不必山僧一弹指，尽情贬向铁围山。

释绍昙

释绍昙　代赞罗汉

古桧含烟，青山展画。

题目分明，何须管带。

待你炷得香来，鸣磬一下。

蹉过了也。

释绍昙

释绍昙　代赞罗汉

靠葛藤樁，握龟毛拂。

绝学无为，黑山鬼窟。

直饶瞥转机轮，眼里闻香，

耳中观色。我且问，

瓶内底是何物。

释绍昙

释绍昙　待月赞

破故纸堆鑽不透，可怜业识日茫茫。

末梢一段无分晓，犹待蝦蟆口放光。

释绍昙

释绍昙　待月赞

末后句，如何举。

眨得眼来，月圆当户。

何曾知落处。

释绍昙

释绍昙　待月赞

末后句，忒分晓。

眼无筋，觑不破。

觑得破，心月孤圆，

千差一照。

释绍昙

释绍昙　丹霞见庞居士灵照敛手而立图赞

放下菜篮，深深敛袂。

瞒得丹霞，难瞒自己。

恶机关被老爷知，赤土涂牛奶赏伊。

释绍昙

释绍昙　悼芳洲忏首

不忍萤窗赚一生，翻身义虎顶头行。

金篦刮尽空花膜，喜得天台教眼明。

释绍昙

释绍昙　悼芳洲忏首

烟渚春融岸碧绡，采兰人竞唱离骚。

曲终翻作无生调，听著愁魂似雪消。

释绍昙

释绍昙　悼时愚庵主

诏书颺在破床头，高枕松根睡觉休。

啼尽山禽惊不醒，萝窗空锁暮云愁。

释绍昙

释绍昙　悼云泉老师

夺得犀牛便跺跟，蘯洲玩月角生纹。

翻身入海无消息，惊散沙鸥白鹭群。

释绍昙

释绍昙　登金峨峰顶

拨开空翠上危颠，路绕羊肠石齿尖。

到顶方知天下小，攀高似取世人嫌。

碧连蓬岛云千叠，冷照东溟镜一奁。

归去松窗伴禅老，此山佳致话无厌。

释绍昙

释绍昙　定庵

云尽风休万籁沈，柴门深锁绿萝春。

石床昼静跏趺稳，百鸟衔花不见人。

释绍昙

释绍昙　定侍者奔乃师丧诸公以偈乃求题其后

五逆从前恨阿斧，几思吞并老尸骸。

无端更被人撺掇，愤愤扶锹去活埋。

释绍昙

释绍昙　杜甫骑驴游春图

客路如天远，吟身太瘦生。

无家归未得，策蹇傍春行。

释绍昙

释绍昙　端师子赞

爪牙虽弄未全真，驳绿斑釐著一身。

彩好不曾哮吼得，听闻将谓吓村人。

释绍昙

释绍昙　对月了残经赞

五教三乘，之绕葛藤。

一言道尽，玉兔东升。

释绍昙

释绍昙　对月了残经赞

是甚经，欠翻译。

用尽心，看不出，

月挂松梢，烟笼藓石。

释绍昙

释绍昙　返照轩

灵根豁达绝纤尘，只贵回光见得亲。

日斜半窗梅弄影，客程犹有未归人。

释绍昙

释绍昙　放山室送芳上人见净慈偃溪和尚

南山鳖鼻虽无毒，触著依前解丧身。

不信当头揩痒看，浑钢底也没全人。

释绍昙

释绍昙　丰干赞

加纱挂头何规矩，眼要看经不识字。

差般差样制风颠，硬作斑猫骑作虎。

道是弥陀，有何本据。

闾丘太守，似苏州子。

释绍昙

释绍昙　丰干赞

冷坐松阴指顾谁，说无义语放憨痴。

多方引得闾丘笑，彩好斑斑睡不知。

释绍昙

释绍昙　佛临禅师赞

奸{二豕}顽蛮，更加白{左亻右幼}。

文武火煨石要香，麻皮头缠人必倒。

五处开场弄活机，是龙程式天蛇窜草。

千不合，，

万不合，凤口山前，

乞指路头。被老破庵凌辱不少，

至今忘却来时道。

释绍昙

释绍昙　赋梅

雪边春信到衡茅，谁遣梅兄慰寂寥。

秀气一枝抽嫩玉，寒英五叶剪生绡。

月移疏影窗前挂，风递清香竹外飘。

几许吟魂招不返，急催兰弟读离骚。

释绍昙

释绍昙　葛坡

滋蔓年来愈更深，一刀截断了无因。

不知大道陵迟处，绊倒几多忙走人。

释绍昙

释绍昙　拱秀阁

万叠遥岑绿打围，晓寒空翠泼禅衣。

幽禽唤起萝窗定，闲看春云带雨归。

释绍昙

释绍昙　古岸

乾坤未剖友雄基，雪衮寒涛日打围。

脚下儘教浮逼逼，直通一路与人归。

释绍昙

释绍昙　古柏

不训威音劫外春，错将西祖意瞒人。

纷纷多是寻枝叶，谁向枯椿透法身。

释绍昙

释绍昙　古衲

半肩寒拥片残云，七佛相传直至今。

破碎不堪提掇处，朝阳正好下金针。

释绍昙

释绍昙　古樵

七佛已前曾卖弄，分明一块烂枯柴。

老卢不解担当得，火种只今无地埋。

释绍昙

释绍昙　古樵

七佛已前曾卖弄，分明一块烂枯柴。

老卢不解担当得，火种只今无地埋。

释绍昙

释绍昙　古桃

仙苑春风几奏名，三千年实结初成。

曾将一点枝头血，换得灵云两眼睛。

释绍昙

释绍昙　古岩

揭示先天那一机，孤危不立自孤危。

悬崖撒手人无数，石烂松枯总不知。

释绍昙

释绍昙　古源

七佛相承寿脉深，只图入水见长人。

截流机有青波路，天下滔滔谁问津。

释绍昙

释绍昙　观音大士赞

足下青莲花半敷，倚岩危坐手轮珠。

普门真境难描邈，刚被人传入画图。

释绍昙

释绍昙　观音赞

随类分身万百千，真圆通境落谁边。

小儿戏剧无人会，万顷沧波一叶莲。

释绍昙

释绍昙　观音赞

百八摩尼杏叶光，圆通门户日开张。

度生莫恃莲舟稳，恶浪狂风自著忙。

释绍昙

释绍昙　观知客归葬亲求语

道人观方积压彼去，入门要验宾中主。

吃一杯茶即转身，谁能掉舌论今古。

危机俊逸旱雷轰，苍鹰折翅猎狗烹。

老明觉举手加额，韩大伯敢搀先行。

秋深拨草天台路，灵骨要寻亲父母。

破钁头边掘窖埋，断猿哭月风号树。

释绍昙

释绍昙　寒山题诗赞

国清窃得残羹饭，也学人前弄竹篙。

欲写断崖无活句，心如秋月待如何。

释绍昙

释绍昙　寒拾赞

笑里藏刀语诈淳，握生苕箒鼓烟尘。

谩将心污秋潭月，未必渠侬肯比伦。

释绍昙

释绍昙　贺弁山和尚自双林赴金山

双檮定起月三更，倒跨金鳌戏八纮。

袖里门槌恶剌剌，德云不敢占先行。

释绍昙

释绍昙　贺洪锦溪出世雁山能仁１

诸方口里水漉漉，一滴何如龙鼻头。

涨起春溪新濯锦，触崖翻瀑浪花浮。

释绍昙

释绍昙　贺洪锦溪出世雁山能仁２

冷泉二月雷惊蛰，烧尾金鳞化作龙。

拖去鼻头涓滴水，洗清雁宕几千峰。

释绍昙

释绍昙　贺天童灭公和尚

老饕八十再生牙，烂嚼虚空吐出滓。

点缀玲珑岩下草，枝枝叶叶是昙花。

释绍昙

释绍昙　贺天童心首座出世仗锡

懒织蒲鞋罢养亲，入蟭暝眼鼓烟尘。

只将打发云门手，更与玲珑接一人。

释绍昙

释绍昙　贺顽极和尚住越州光孝

越王城北唐朝寺，千间老屋摧风雨。

塔影凌空落鉴湖，劫初铃子丁东语。

久无本色住山人，愁杀檀门许元度。

剥否穷时复泰来，选差铁面顽翁住。

倒携无柄苕箒去。就翻鳗井逗曹源，

浩浩汤汤流溢江湖无著处。岂不胜越人歌来何暮，

平生无襦今五裦。

释绍昙

释绍昙　贺友山新建成东皋接待

分袂南湖十数春，近闻华搆策奇勋。

钵从金粟抟香饭，僧自东皋接水云。

柔玉新拳春坞蕨，懒黄新缕晓溪芹。

定应容我分陈榻，曝背晴檐醉夕曛。

释绍昙

释绍昙　黑山

佛祖仰望不及处，暗昏昏地悄巍巍。

放开闪电光中路，拶著全身陷铁围。

释绍昙

释绍昙　横江

素练翻花浪拍堤，声前声后截流机。

清波路险无人透，芦苇风生白鸟飞。

释绍昙

释绍昙　浒眼

万派奔流触断崖，涡漩一穷绝安排。

渊深彻见灵源底，里许如何著得沙。

释绍昙

释绍昙　浒眼

一生逐浪与随流，未见根源未肯休。

孔窍不知深几许，临崖看著使人愁。

释绍昙

释绍昙　化城山主化田

古柳堤边展化机，要人一饱便忘饥。

谁将夺食驱耕手，拚却良田种蒺藜。

释绍昙

释绍昙　化冬果

黄蘖树头生蜜果，趁书云节要拈提。

舌头具眼百杂碎，抹过庞翁向上机。

释绍昙

释绍昙　划柴

纷纷枝叶乱如麻，不惜从头与一划。

惊起铁蛇忙窜草，樵歌声彻老卢家。

释绍昙

释绍昙　怀樗寮

半生鱼佩解黄金，泉石郊坰得趣深。

幽兴发时闲副墨，俗尘捐处静观心。

圣贤炉冶鎔声色，妙密工夫铿古今。

遐想莲居驰梦远，不应轻易到瑶林。

释绍昙

释绍昙　慧禅人

翠织岷峨锦绣春，堪嗟扑扑蔽胡尘。

金鸡衔粟余殃在，谁断神驹踏杀人。

释绍昙

释绍昙　即翁

万象森罗等印心，了无一物可疏亲。

大梅坐此成窠窟，到老保曾解转身。

释绍昙

释绍昙　继净头归天衣故里

归访荆溪旧钓蓑，看长空雁影沉破。

临风一扫无踪迹，净地岂容人放屙。

释绍昙

释绍昙　偈颂十九首

草舍开张小小筵，炊无米饭爨无烟。

通身饱暖憨憨睡，梦到沧洲白鸟边。

释绍昙

释绍昙　偈颂十九首

宫花压鬓坠乌云，倾国风流宛胜秦。

玉笛插藏人不见，夜深吹起凤楼春。

释绍昙

释绍昙　偈颂十九首

万里无寸草，出门便是草。

支筇寂寞中，望断无人到。

释绍昙

释绍昙　偈颂十九首

槽广安身不记年，一心希慕岭南能。

肩头颺下泼柴担，要汝来传佛祖灯。

释绍昙

释绍昙　偈颂十九首

一茎草外隐全形，翳尽丛林活眼睛。

破绽莫教轻捉著，堂前高挂赎金名。

释绍昙

释绍昙　偈颂十九首

千丈岩头太险生，无端更掘陷人坑。

深深叠石防颓岸，要汝临崖撒手行。

释绍昙

释绍昙　偈颂十九首

绿萝深处卧云烟，独战蛮征事悄然。

临老无端重出丑，借婆裙子拜婆年。

释绍昙

释绍昙　偈颂十九首

抛舍箕裘要出家，学卢行者去担柴。

脊梁不具黄金骨，碓米坊中被活埋。

释绍昙

释绍昙　偈颂十九首

万法是心光，诸缘惟性晓。

本无迷悟人，只要今日了。

释绍昙

释绍昙　偈颂十九首

腊月三十日，腊月二十九。

等是岁华终，无事穷相守。

释绍昙

释绍昙　偈颂十九首

大地蹭翻无寸土，昆虫介甲绝行踪。

护生禁足元勋在，圆觉伽蓝一扫空。

释绍昙

释绍昙　偈颂十九首

瑞岩频唤主人翁，彻底惺惺不若聋。

裂尽见闻行活路，乡关犹隔海千重。

释绍昙

释绍昙　偈颂十九首

松下扫除青草径，磵边开陃绿阴亭。

饭余握手闲行坐，唱曲山歌贺太平。

遏云古调，流水新声。

眼里无筋听不足，临风击碎圣凡情。

释绍昙

释绍昙　偈颂十九首

不业农商不业儒，菑田弗下寸根株。

驴年斫倒菩提树，羞见新州个老卢。

释绍昙

释绍昙　偈颂十九首

十万同聚会，个个学无为。

此是选佛场，心空及第归。

释绍昙

释绍昙　偈颂十九首

东村王老夜烧钱，拈引山云海月魂。

贫极瑞岩轻助荐，儘教无佛处称尊。

释绍昙

释绍昙　偈颂十九首

瑞岩唤醒主人公，把手经行禁纲中。

踏断纲宗开活眼，笑听山鸟话家风。

释绍昙

释绍昙　偈颂十九首

五十三年行脚，走遍天涯海角。

早知唐丧光阴，诲不闭门独活。

古松下苔石憨眠，野溪边筇枝倒卓。

幽鸟啼春水奏流，湊成一曲村田乐。

释绍昙

释绍昙　偈颂十九首

五千黄叶止儿啼，不异渝江碧落碑。

古篆分明无赝本，具看经眼不难窥。

释绍昙

释绍昙　偈颂一百零二首

西子湖边泛渺茫，一堤寒绿看垂杨。

谁知业债难逃避，开眼堂堂入镬汤。

释绍昙

释绍昙　偈颂一百零二首

大解脱门，无入作处。

制断玄关，头头活路。

信脚何妨行数步。

释绍昙

释绍昙　偈颂一百零二首

德山软顽，云门放憨。

救下不得也，瞿昙瞿野。

我也无端入闹篮。

释绍昙

释绍昙　偈颂一百零二首

奴颜婢膝走人间，羞见羊裘七里滩。

文叔虽为天子贵，子陵只作故人看。

释绍昙

释绍昙　偈颂一百零二首

人家竞赏元宵，佛陇百无一有。

管宴虽愧空疏，宾主不分新旧。

陇头月助放光明，谷口松编排节奏。

春风舞袖乐升平，不知身在然灯后。

释绍昙

释绍昙　偈颂一百零二首

震旦心宗，竺乾正眼。

觌面当机，是非俱划。

不落思惟透险峰崖，阶下汉。

释绍昙

释绍昙　偈颂一百零二首

临崖挤人。恶语伤人。

冤深潮海，嚼齿吞龈。

哑，说著无非是恶心。

释绍昙

释绍昙　偈颂一百零二首

春日晴，烧痕青。

锦云片片，花雾溟溟。

无位真人，面门出入，

贼精贼精。

释绍昙

释绍昙　偈颂一百零二首

山舍春深，生涯日贫。

桃芬烂漫，不见灵云。

释绍昙

释绍昙　偈颂一百零二首

未入鸡足山，不踏黄梅路。

恶业苦无多，平白披毛去。

明眼人前，一场笑具。

释绍昙

释绍昙　偈颂一百零二首

赤脚走红尘，全身入荒草。

费了几精神，不若居山好。

一坞闲云，千峰啼鸟。

声色纯真，是非不到。

堪悲堪笑寒山子，十年归不得，

忘却来时道。

释绍昙

释绍昙　偈颂一百零二首

现成个，见得到，

行得到，说得到。

须弥灯王，狼籍不少。

释绍昙

释绍昙　偈颂一百零二首

松粉飘香，麦须弄黄。

今朝春告别，无处觅行藏。

燕子知不迁义，深谈实相，

对语雕梁。见汝诸人不会，

衔泥营故垒，飞过莫家塘。

释绍昙

释绍昙　偈颂一百零二首

山雨酿春寒，晓湿梅花重。

结实较迟迟，且听香浮动。

化工有意待重来。永为鼎鼐调羹用。

释绍昙

释绍昙　偈颂一百零二首

父不慈，子恶毒。

热血相喷，痛拳相{上祝下土}。

不共戴天雠，推入阿鼻狱。

此冤此恨与谁论，海月山云亦断魂。

释绍昙

释绍昙　偈颂一百零二首

妙应群机，亨衢得路。

浩浩尘中，如何辨王。

辨得主，进退随且，

不妨去住。倒跨杨岐三脚驴，

南北东西夸独步。

释绍昙

释绍昙　偈颂一百零二首

拘尸罗城，娑罗双树。

死款难翻，贼身全露。

引得波旬。丛然笑舞。

后代儿孙口似椎，有屈谁伸诉，

山花点滴啼红雨。

释绍昙

释绍昙　偈颂一百零二首

平如镜面，险似悬崖。

不容拟议，岂属安排。

闪电光中行活路，大悲院里赴村斋。

释绍昙

释绍昙　偈颂一百零二首

这一粒，甚处生。

阴阳未判，芽孽先萌。

开花也一川雪霁，结实也万顷云横。

收拾归来香满钵，饭余散步自闲行。

释绍昙

释绍昙　偈颂一百零二首

衲僧拄杖头，一千三合米。

今年春雨多，一饱应难拟。

觉海山仙，闻如是语。

怒发冲冠，驱神驾鬼。

诛云师，扫烟翠。

放出金乌出海门，且听歌舞乐丰年，

只图一个不知恩。

释绍昙

释绍昙　偈颂一百零二首

寒食潮节，人家拜扫时。

纸灰粘蝶翅，啼血染花枝。

追亲思远，写恨含悲。

不论富贵，大小由之。

唯有林泉衲子，无思无念，

无欲无为。圆蒲静倚，

瘦策闲戏。燕子自长春寂寂，

长歌一曲囉囉哩，不是知音说向谁。

释绍昙

释绍昙　偈颂一百零二首

仙苑名花取次妆，冬冬羯鼓谩催芳。

春风不费纤毫力，拂掠枝头便有香。

释绍昙

释绍昙　偈颂一百零二首

地僻云深，秋高境寂。

堂户凄凉，无人面壁。

虽然，净地上谁肯狼藉。

释绍昙

释绍昙　偈颂一百零二首

从上爪牙，千差万别。

截鹤续凫，伤龟恕鳖。

拄杖子，不入这保社。

顢顢頇頇，跛跛挈挈。

有眼如盲，有舌如结。

静倚松根，憨眠不彻。

佛法从教烂似泥。不说不说。

释绍昙

释绍昙　偈颂一百零二首

秋叶飘零，秋虫夜鸣。

色不是色，声不是声。

达磨九年会不得，急携只履问归程。

释绍昙

释绍昙　偈颂一百零二首

薄福住山，浑无暇日。

忙时直是闲，缓处非常急。

驱园夫奴子，锄菜地，

扫松行；指莫监杨协团，拆东篱，

补西壁。眼前事乱如麻，

脚跟下黑如漆，。

蓦有个汉出来道，长老何太区区，

只向道，任是七佛祖师，

亦无这个消息。

释绍昙

释绍昙　偈颂一百零二首

撼茶树，偷笋去。

角虎出林，铁蛇横路，

毒气炎炎如火聚。眨上眉毛风降临亲，

灵迹不在猿啼处。

释绍昙

释绍昙　偈颂一百零二首

撞烟楼，不知羞。

陃蟭螟眼，辊百花毬。

四七二三阿辘辘，不思万里有崖州。

释绍昙

释绍昙　偈颂一百零二首

祖翁田地绝边垠，契券分明孰敢侵。

削尽春风闲草木，松涛翻月竹筛金。

释绍昙

释绍昙　偈颂一百零二首

佛垄山上云，一片三四片。

忽遇客推门，零乱舒还卷。

有踪由却没踪由，通身是眼寻难见。

寻得见，木落千林，

光浮碧巘。

释绍昙

释绍昙　偈颂一百零二首

头上漫漫，脚上漫漫。

拈掇不得，地阔天宽，

老僧住持事繁。

释绍昙

释绍昙　偈颂一百零二首

肥马碌碌，瘦马碌碌。

医得眼前疮，剜却心头肉。

朝不足，莫不足，

六六依然三十六。云门见睦州，

良遂参麻谷。

释绍昙

释绍昙　偈颂一百零二首

横该竖抹，古路封苔。

圣凡情尽，马腹驴胎。

不用闭门防俗客，爱闲能有几人来。

释绍昙

释绍昙　偈颂一百零二首

万机休罢住云间，门掩青萝竟日闲。

时听呜咿歌一曲，倒骑黄犊出松关。

若作佛法会，锦包特石。

若作世谛会，铁裹泥团。

惆怅无人知此间，临风拍碎石阑干。

释绍昙

释绍昙　偈颂一百零二首

山木阴阴，寒花浅深。

巢云鹤怨，挂月猿吟。

王维妙手画不得，神光徒自觅安心。

释绍昙

释绍昙　偈颂一百零二首

有服药，甚功效。

不收肘后方书，不入神农本草。

善财采处不识真，文殊用之不得妙。

佛垄信手拈来，百病根源俱扫。

释绍昙

释绍昙　偈颂一百零二首

烟晴竹树啼姑恶，月冷松梢哭子规。

莫谓一声声破梦，未归须忆到家时。

释绍昙

释绍昙　偈颂一百零二首

三十余僧眼似眉，白云深处聚头嬉。

烧枯柴火煨山芋，拽木罗笼总不知。

释绍昙

释绍昙　偈颂一百零二首

三日晴，五日雨。

无象太平，满田禾黍。

不作佛法商量，亦非世谛流布。

碧眼黄头总不知，问讯轮皴拄杖子，

牢记取。

释绍昙

释绍昙　偈颂一百零二首

一坞耕樵，门扃绿萝。

富骄时少，贫乐时多。

妇摇机轧轧，儿弄口喎喎。

涧水松声交节奏，何似东山瓦皷歌。

释绍昙

释绍昙　偈颂一百零二首

显大机，明大用。

六月黄河连底冻。千圣不携，

已灵不重。带角披毛异类行，

漆桶漆桶。

释绍昙

释绍昙　偈颂一百零二首

山鬟风急坠松钗，冷灶凝烟午未斋。

黄独煨香不能熟，老僧忍冻拾枯柴。

见成活业，出格安排。

懒瓒穷不彻，粪火一生埋。

释绍昙

释绍昙　偈颂一百零二首

岁除生怕管筵空，品味无多只要丰。

掇转虚空为桉板，薄{左卑右刂}明月切清风。

释绍昙

释绍昙　偈颂一百零二首

有亦不管，无亦不管。

饭来开口，睡来合眼。

释绍昙

释绍昙　偈颂一百零二首

出佛身积压，破和合僧。

驴腮马颔，逞技矜能。

堪笑灵山儿戏剧，聚头争看蜡人冰。

释绍昙

释绍昙　偈颂一百零二首

春日打春牛，一击百杂碎。

黄梅石女暗惊胎，生下无名物一块。

问四圣四圣不知，问六凡六凡不会。

风前散作万家春，贱似黄金贵似尘。

释绍昙

释绍昙　偈颂一百零二首

惟一坚密身，一切尘中现。

老婆腰系紫绡裙，娇儿手把红罗扇。

南{上奥下山}东村，张坊李店。

拜贺新年，春风满面。

欢悰不觉语声高，惊落梅花一片两片三片四片。

释绍昙

释绍昙　偈颂一百零二首

丹桂飘庭际，寒蛩语砌阴。

声声调雅奏，点点簇黄金。

尽情拈出，宴乐嘉宾，

佛垄虽贫未是贫。

释绍昙

释绍昙　偈颂一百零二首

憎金以黄，谤沈无香。

达磨不会，历魏游梁。

更有不识好恶底，齐腰立雪，

寄食穷乡，巴峡闻猿空断肠。

释绍昙

释绍昙　偈颂一百零二首

有一物，无人识。

或在东南，或居西北。

破草鞋跟踏著，价重千金；折拄杖头挑来，

分文不直，识不识，

吴地冬瓜，镇州萝蕁。

释绍昙

释绍昙　偈颂一百零二首

秘魔擎叉，俱胝竖指。

邪法难扶，如何得是。

山僧冷地思量，不觉吞声饱气。

攻乎异端，斯害也矣。

释绍昙

释绍昙　偈颂一百零二首

一月行空，千门赏玩。

自己光明，几人著眼。

马师父子尽力揩磨，不得一半。

诸人要见真月麽，何似破漆碗。

释绍昙

释绍昙　偈颂一百零二首

正令全提，无在不在。

簸箕有唇，洞庭无盖。

若作奇特商量，入地狱如箭射。

不作奇特商量，入地狱如箭射。

释绍昙

释绍昙　偈颂一百零二首

万里澄江雪霁时，玉壶一色冷含辉。

淦翁认得烟村路，柳线穿鱼带月归。

释绍昙

释绍昙　偈颂一百零二首

地僻云深，秋高境寂。

堂户凄凉，无人面壁。

净地上谁肯狼籍。

释绍昙

释绍昙　偈颂一百零二首

鈯斧埋藏岁月深，岩居日与白云邻。

业风无奈重飘鼓，又作担柴卖箁人。

释绍昙

释绍昙　偈颂一百零二首

堋八刺札，新翻曲调，

逸格乡谈。意随流水远，

声遏莫云寒，月移花影上栏干。

释绍昙

释绍昙　偈颂一百零二首

甘菊舒黄，茱萸喷香。

渊明错会，耽赏重阳。

采采东篱下，南山见未忘。

刚道花枝有短长。

释绍昙

释绍昙　偈颂一百零二首

茧足寻庄到海门，天衣往事与谁论。

长空雁影沉寒水，瘦立西风几断魂。

释绍昙

释绍昙　偈颂一百零二首

一不做，二不休。

得人一马，还人一牛。

岂不见临济三遭白棒，大愚肋下三拳痛{上祝下土}，

不共戴天雠。休休，

说著令人满面羞。

释绍昙

释绍昙　偈颂一百零二首

鼠窃竺乾，身逃震旦。

合火分趎，儿孙无眼。

死款诸方不言，今朝佛垄分明断。

以何为据，看。

释绍昙

释绍昙　偈颂一百零二首

不可以智知，金刚手把八棱槌。

不可以识识，镇州出个大萝蕁。

不可以语言造，山禽聚集啼清晓。

不可以寂默通，赤眼乌龟吞大虫。

释绍昙

释绍昙　偈颂一百零二首

觌面当机，东涌西没。

平地上险崖，惺惺中淈激起。

不是心，不是佛，

不是物，贬向无生国。

释绍昙

释绍昙　偈颂一百零二首

无量劫来，七颠八倒。

打破虚空，全身入草。

释绍昙

释绍昙　偈颂一百零二首

出匣神锋莹鹓鹈，将军珍袭已多时。

相承不是屠龙手，只作三文补履锥。

释绍昙

释绍昙　偈颂一百零二首

佛垄开炉，寒灰死火。

拨著星儿，弥天罪过。

笑倒嵩山破灶堕。

释绍昙

释绍昙　偈颂一百零二首

冬至日舒长，这个长多少。

虚空为尺不能量，蟭螟眼中盛恰恰相反好。

盛恰好，衒惑神光，

迷逢达磨。

释绍昙

释绍昙　偈颂一百零二首

八月初，何处热。

出门荒草离披，四壁寒蛩凄切。

衲僧家眼里著得须弥山，耳里著得四大海。

声色纯真，只得一橛。

释绍昙

释绍昙　偈颂一百零二首

我也无端到住山，忙忙业识不曾闲。

白云拂尽到枯叶，恐碍采樵人往还。

寒松瑟瑟，幽鸟关关。

家私花擘尽，谁道语音蛮。

释绍昙

释绍昙　偈颂一百零二首

有一物，黑似漆，

常在面门出入。骑声盖色，

妙密中险崖。倒用逆施，

险崖中妙密。三世诸佛远之愈亲，

白牯狸奴得之转失。法华不惜眉毛，

为汝当阳拈出。夭夭矫矫，

粼粼皴皴，将谓南山鳖鼻，

却是天台楖栗。

释绍昙

释绍昙　偈颂一百零二首

生平说大脱空，今受活地狱报。

一片无骨舌头，数日和根烂了。

释绍昙

释绍昙　偈颂一百零二首

妙斲鼻头墁，巧运风斤手。

千圣头边盖覆来，密密绵绵无渗漏。

不辞合土和灰，成就牛栏马廻。

只图一个不知恩，噇饭噇眠，

易宵为昼。翻笑肋尊者，

肋不至席不唧{左口右留}。又笑棱道者，

坐破七蒲团，驴前马后，

至今湖海扬家丑。

释绍昙

释绍昙　偈颂一百零二首

古桧吟风，寒鸦布陈。

不落见闻，几人错认。

不错认人，道士擎拳，

阇梨问讯。

释绍昙

释绍昙　偈颂一百零二首

弃金轮王位，尊贵不尊贵。

冻饿深雪中，冷地里短气。

见明星，没巴鼻。

更言大地一切众生成正觉，吽吽，

棒折也未。

释绍昙

释绍昙　偈颂一百零二首

高不高肤寸，低不低太华。

深不深蹄涔，浅不浅溟渤。

法华高低深浅，瞒诸人一点不得。

诸人高低深浅，亦瞒法华一点不得。

尽情画断，更莫论量。

缀钵饭抄云子白，晴瓯茶泛雪花香。

释绍昙

释绍昙　偈颂一百零二首

祝融峰，万年松。

翠阴笼鹤，瑞所蟠龙。

用献圣明天子寿，枝枝叶叶自春风。

释绍昙

释绍昙　偈颂一百零二首

玉几凌霄，横趋密室。

如风吹水自成纹，掷剑挥空无朕迹。

子细思量，令人气急。

白木既无香，秤槌宁有汁。







卷298

释绍昙

释绍昙　偈颂一百零二首

入荒田不拣，信手拈来草。

纬地与经天，头头俱是妙。

打成一片见全功，碧眼黄头俱靠倒。

岂不见长庆棱道者坐破蒲团，一个两个三个，

四五六七个，家风狼籍知多少。

释绍昙

释绍昙　偈颂一百零二首

大道无方，至尊无位。

睿哲文明，垂衣而治。

尧风舜日万斯年，举世无思不戴天。

释绍昙

释绍昙　偈颂一百零二首

三月春云暮，韶华似酒浓。

莺啼杨柳雨，蝶弄海棠风。

若作境会，过山寻蚁迹，

不作境会，度水觅鱼踪。

故国归路远，日暮泣途穷。

释绍昙

释绍昙　偈颂一百零二首

高价卖生姜，雪真珠满床。

清贫虽彻骨，富有敢斗君王。

灼然如是，脍身为食，

渍血为浆，尽情供养，

犹未相当。若也未是，

和烟耕绿野，枯笛送斜阳。

释绍昙

释绍昙　偈颂一百零二首

雪峰辊扑，睦州担板。

展尽神通，搆和一半。

那一半，戴嵩牛卧绿杨阴，

韩干马嘶芳草岸。

释绍昙

释绍昙　偈颂一百零二首

水洗硬石头，浪打枯杨树，

净智庄严功德聚。

释绍昙

释绍昙　偈颂一百零二首

这一灯，处甚起。

没踪由，难拟议。

三贤十圣眼见如盲，芥狗泥猪放光动地。

大家吹灭暗中行，然灯佛在你脚底。

释绍昙

释绍昙　偈颂一百零二首

浪荡贪观野鸭儿，犯丛林合讲清规。

鼻头担破知惭愧，烧炷枫香供养伊。

释绍昙

释绍昙　偈颂一百零二首

红锦缠头舞醉身，笙歌声沸凤楼春。

百花丛里扶归去，谁道儿郎彻骨贫。

释绍昙

释绍昙　偈颂一百零二首

千圣灵枢，妙在转处。

烁尽玄微，更进一步，

莫来拦我扑门路。

释绍昙

释绍昙　偈颂一百零二首

枯木糁瑶花，虚庭封玉砌。

少室谩安心。神光空折臂。

不堕功勋一色边，阑干谁共倚。

释绍昙

释绍昙　偈颂一百零二首

万戟森严细柳营，信威独许汉将军。

谁知袖隐屠龙手，却把蒿枝箭策勋。

释绍昙

释绍昙　偈颂一百零二首

四十九年，欺胡谩汉。

疾入涅槃，救得一半。

谤观紫磨金色身，涴却娘生眼。

释绍昙

释绍昙　偈颂一百零二首

百二十日夏，今朝始发头。

饭抄云子白，羹煮菜香浮。

未问寒山子，先看水牯牛。

山前千顷地，信脚踏翻休。

释绍昙

释绍昙　偈颂一百零二首

我有一机，极尽玄微。

饥来吃饭，寒来著衣。

我有一句，包罗今古。

犬吠枯樁，猫捉老鼠。

释绍昙

释绍昙　偈颂一百零二首

花锦蝶翻红，柳烟莺织晓。

曾不动机丝，夺尽春工巧。

玄中玄，妙中妙。

三世诸佛觑不破，历代祖师穷不到。

穷得到，寒食清明，

家家拜扫。

释绍昙

释绍昙　偈颂一百零二首

狗舐油铛，鼠咬甑箅。

用尽机思，吃没滋味。

释绍昙

释绍昙　偈颂一百零二首

一雨润枯焦，扫尽流金暑。

薰风殿阁凉，诸佛出身处。

堪笑勤川无义语，引得花木瓜，

变成烂苦瓠。走遍衡格卖与谁，

一十三人声怨鼓。

释绍昙

释绍昙　偈颂一百零二首

路透清波，山横翠壁。

楼阁门开，从这里入。

释绍昙

释绍昙　偈颂一百零二首

三十二相，八十种好。

马颔驴腮，弥天罗过。

新法华，因甚刺脑入胶盆。

过在你，殃及我。

释绍昙

释绍昙　偈颂一百零二首

洞庭七十二峰，飞雪一千余丈。

晨昏说法琅琅，谁谓卢公已往。

元不往，在这里。

优昙火里开，嗅著无香气。

释绍昙

释绍昙　偈颂一百零二首

小小青山，丛丛翠竹。

野景无多，怡然纵目。

明觉老人，向独脱无依处。

闲坐解疏慵，为静胜所缚。

拄杖子，一夏同辙不同途。

见山不是山，居竹不见竹。

丛识忙忙卒未休，忙中解唱阳春曲，

歡乃一声山水绿。

释绍昙

释绍昙　偈颂一百零二首

正直聪明，风流儒雅。

坚护法城，策勋千载。

李将军有佳声在。

释绍昙

释绍昙　偈颂一百零二首

灵鹫峰前，热血相喷。

觉城东际，陷坑无底。

失脚休论后与先，痴翁何似我风颠。

释绍昙

释绍昙　偈颂一百零二首

正因二字得闻，鼠粪污一釜羹。

乳峰初无个事，饱噇饭了闲行。

松门雨霁，苔径云横。

堤防平地上，著脚是深坑。

释绍昙

释绍昙　偈颂一百零二首

一宿觉，三担土。

脚未跨门，丰骨已露。

等闲举一步，危径结寒花，

信彩示一机，断崖飞瀑布。

释绍昙

释绍昙　偈颂一百零二首

智与理冥，神与境会。

碎维摩床，断毗卢髻。

碧眼黄头著眼觑，百杂碎。

释绍昙

释绍昙　偈颂一百零二首

社燕催归，宾鸿欲返。

雪点白蘯洲，锦铺红蓼岸。

蝦蟆入汝鼻孔里，毒蛇穿汝眼睛中。

释绍昙

释绍昙　偈颂一百零二首

顶{左宁右页}机，法空座。

不涉思而知，不动步而到，

无端入荒草。

释绍昙

释绍昙　偈颂一百零二首

死柴头，无烟火。

信口一吹，面门烁破。

可怜龙门远知客礼首座。火炉头热血相喷，

分争你我，笑倒嵩山破灶堕。

释绍昙

释绍昙　偈颂一百零二首

借家传帝纲丝，下公子仙鳌钓。

捩转衲僧鼻头，撩拨诸方一笑。

鲲化鹏飞总未知，推蓬对月平分破。

却请维那，杨帆鼓棹。

释绍昙

释绍昙　偈颂一百零二首

上下三指，彼此七马。

眼见如盲，口说如哑。

拄杖子忍俊不禁，等闲捉败。

休休，尽法恐无民，

且放天寒赦。

释绍昙

释绍昙　偈颂一百零二首

韩柳肺肠，苏黄骨髓。

点著禅衣，香风匝地。

七十二峰增秀气。

释绍昙

释绍昙　偈颂一百零二首

共饭江湖，何须晙斗。

含血喷人，先污其口。

结成不共戴天冤，句句无非是骂门。

释绍昙

释绍昙　偈颂一百零二首

不绍金轮尊贵位，被人打落当门齿。

难亸梁王掘地埋，脱身留得得空棺履。

死款供成，临文不讳。

乳窦今朝报不平，臭烟蓬{左火右孛}薰他鼻。

任是老顽，也须喷嚏。

释绍昙

释绍昙　偈颂一百零二首

三百斤铁枷，数载无人荷。

颺在壁根头，只得冤雠到。

口款分明不可翻，老肩无力也须担。

释绍昙

释绍昙　偈颂一百零二首

烟雨溟蒙望眼迷，兰舟小泊画桥西。

儿童不识春流涨，却怪湖边柳树低。

释绍昙

释绍昙　偈颂一百零二首

尊贵中来，报土无差。

琼琚庭院，锦绣楼台。

何似灵山听法华，联镳稳驾白牛车。

释绍昙

释绍昙　偈颂一百零二首

天寒人寒，滴水滴冻。

赤脚走冰棱，力负千钧重。

堪笑霜趺拥叶人，漆桶漆桶。

释绍昙

释绍昙　偈颂一百零二首

野客吟残，月岩水落。

坐断白云，死不再活。

只将宗镜鉴惟心，法眼重重添翳膜。

翳无药，光烁烁。

要识永明妙旨，更添香著。

释绍昙

释绍昙　偈颂一百零二首

老倒住山，全无伎俩。

揖客低腰，逢僧合掌。

虽然俯顺时宜，不碍当机收放。

鲲化鹏飞羽翼齐，抟扶一举青霄上。

释绍昙

释绍昙　偈颂一百零二首

发得一机活，出得一言当。

万里无片云。青天合吃棒。

不待春风著意吹，暗香已在梅花上。

释绍昙

释绍昙　偈颂一百零二首

卢老无端颺下柴，碓头舂出古菱花。

恶声千载成狼籍，养子谁人覴￡克家。

释绍昙

释绍昙　偈颂一百零二首

川僧素无头号脑，步上学引人入草。

忽惊野鸭群飞，便把鼻头担扭。

哭不成哭，笑不成笑。

只因家富小儿娇，七世门风都环了。

释绍昙

释绍昙　偈颂一百零二首

三伏走人间，炎范汗如雨。

非无休歇时，亦无栖泊处。

拄杖子，脊梁生铁铸，

浩浩尘中能辨主。归来息影翠微深，

抹月披云，截断千差路。

释绍昙

释绍昙　偈颂一百零二首

未见岑大虫，狐胆先惊破。

密室不通风，家私狼藉了。

更说新开乳窦山，无端刻粪作旃檀。

释绍昙

释绍昙　偈颂一百零二首

篱菊铺黄，茱萸喷香。

渊明错会，耽赏重阳。

何似林间衲子，无荣无辱，

无可思量。饱噇香积饭，

高卧古禅床。是佛是魔俱扫迹，

献花无路鸟空忙。

释绍昙

释绍昙　偈颂一百零二首

威音前，咸淳后，

一个黑粼皴，机发牢关透。

全身游戏生死园林，信脚踏翻圣凡窠臼。

笑释迦客梦未醒，耻弥勒藩未剖。

客梦醒，藩篱剖，

贬入无何有。

释绍昙

释绍昙　偈颂一百零二首

湖山苍苍，湖水茫茫。

丹枫飘锦，金橘铺黄。

明眼衲僧，随境转圣凡，

无处觅行藏。

释绍昙

释绍昙　偈颂一百零二首

太白峰前施小伎，渊嘿雷霆人自畏。

瓦砾翻成释梵宫，古佛门风重振起。

不堕功勋，等闲游戏。

金毛狮子忽翻身，草木昆虫俱收泪。

释绍昙

释绍昙　偈颂一百零二首

陌上语声喧，贺岁人来去。

秋千擘晓烟，绿盖翻春雾。

佛法无多，两手分付。

更问如何与若何，咸淳丙寅正月五。

释绍昙

释绍昙　偈颂一百零二首

一喝三日聋，大寂门风丧。

深掘陷人坑，密布漫天纲。

笑一上，哭一上。

做尽死模活样，乳峰子细思量。

沉本无香，何须起谤。

释绍昙

释绍昙　偈颂一百零二首

觉城东际，小小丛林。

旃檀围绕，狮子嚬呻。

萝月四窗云万壑，见成一片祖师心。

眼里无筋一世贫。

释绍昙

释绍昙　偈颂一百零二首

花禁冷叶红，草敌虚岚翠。

清净卢舍那，全身荆棘里。

释绍昙

释绍昙　偈颂一百零二首

落寞山家，忙如火急。

趁晴刈茆，带霜收橘。

山僧冷地思量，尽把家私狼籍。

日日日东上，日日日西没。

释绍昙

释绍昙　偈颂一百零二首

唤作如如，早是变了也。

那堪世尊拈花，百鸟衔花，

南泉一枝花，灵云见桃花，

石上栽花，总是虚花，

且莫眼花。野老不知亡国恨，

隔江犹唱后庭花。

释绍昙

释绍昙　偈颂一百零二首

久病脚力衰，婴儿学移步。

丧尽目前机，辩得尘中主。

鼻直眼机，皮穿骨露。

驴不成兮马不成，且无描摸处。

赚镣僧繇吴道子。

释绍昙

释绍昙　偈颂一百零二首

玉几山前，凌霄峰下。

热血嗔拳，做人话欛。

犀牛扇飏向他方，捋虎须拦胸便打。

一炷兜娄怨结成，贵买贱卖。

释绍昙

释绍昙　偈颂一百零二首

大康山，杨浮山。

撞头搕额，共打乡谈。

其中切脚无人会，一大藏教，

华梵重翻。

释绍昙

释绍昙　偈颂一百零二首

桑畴雨过罗纨腻，麦陇风来饼饵香。

揭示西来端的意，好商量处错商量。

释绍昙

释绍昙　偈颂一百零二首

西风簇浪花，太湖连底冻。

冷照玉奁清，一片无瑕缝。

面目分明，眼睛定动。

不墯虚凝裂万差，漆桶漆桶。

释绍昙

释绍昙　偈颂一百零二首

寒北安南几战争，老来卜筑傍烟村。

却将旧斩楼兰剑，换得黄牛教子孙。

释绍昙

释绍昙　偈颂一百零二首

梅开的皪花，径糁模糊雪。

装点早春容，庆贺新年节。

少室家风，全机漏泄。

堪笑神光不识瞥，白反一枝臂折。

有屈难伸说，无端拄杖重饶舌。

释绍昙

释绍昙　偈颂一百零二首

生诸冯，御飞龙。

升平寰宇，舜日尧风。

林下野人思报德，只凭拄杖为流通。

云卧难逃至化中。

释绍昙

释绍昙　偈颂一百零二首

幕挂春烟，簟铺秋水。

高枕横眠，鼻雷聒耳。

烁石流金总不知，何须殿阁薰风至。

又谁管九十日种粟烧畲，说什麽十三番悟明自己。

灼然是个无惭愧，阎罗王倒退三千里。

释绍昙

释绍昙　偈颂一百零二首

旱地奔雷，青天撒雨。

六户不扃，龙无龙句。

田地稳密底死汗迸流，妙用纵横底寒毛卓竖。

万别千差透密机，撼动憨眠拄杖子。

拄杖子喏，老老大大，

百念灰寒，因甚被人唆使。

只向道，四皓出商山，

汉业归明主。

释绍昙

释绍昙　偈颂一百零二首

杨岐栗棘蓬，临际清凉树。

钁头无柄，正好栽培，

版齿生毛，不妨吞吐。

一抽三，二添四，

跛脚云门，乾坤独步。

瞎人天眼分缁素。

释绍昙

释绍昙　偈颂一百零二首

一雨润焦枯，大地承恩泽。

黄铺亩亩云，青锁郊原色。

刈禾镰子痴如风，收放全归掌握中。

释绍昙

释绍昙　偈颂一百零二首

人间万斛金连，竞赏元宵佳节。

法华彻骨贫穷，斗胜不如斗劣。

室内一盏灯，灿灿心共绿。

不夜光明照古今，见得分明，

眼里重添屑。

释绍昙

释绍昙　偈颂一百零二首

脚跨马师门，便有弥天过。

喝得耳朵聋，扭得鼻头破。

纵大雄毛虎略露爪牙，脱百丈野狐不昧因果。

说条念贯，监本无端，

不独瞒人亦自瞒。

释绍昙

释绍昙　偈颂一百零二首

一径直，二周遮。

眉毛眼睫，地角天涯。

云门胡饼赵州茶，惠崇芦雁赵昌花。

会则星河秋一雁，一会砧杵夜千家。

释绍昙

释绍昙　偈颂一百零二首

冻折枯梅，三两枝亚。

香度野桥，影横茆舍。

道人鼻观相忘，有眼如盲，

不被这些留碍。可怜鬼窟藏身，

唤起来，雪团打，

雪团打。

释绍昙

释绍昙　偈颂一百零二首

虬龙一滴涎，凤凰五色髓。

扑扑喷清香，穿却衲僧鼻。

通身是，遍身是，

吾无隐乎尔。

释绍昙

释绍昙　偈颂一百零二首

拽杖出烟霞，红尘去路赊。

淡金垂柳线，寒玉点梅花。

触目分群象，当机裂万差。

岂不见太原孚上座，楼头吹画角，

丧尽泼生涯。活与深深掘窖埋。

释绍昙

释绍昙　偈颂一百零二首

判虚空笔，摛锦绣文。

光腾万太，入石三分。

恶迹既被点破，只得饮气吞声。

自有傍人道不平。

释绍昙

释绍昙　偈颂一百零二首

百鸟啼春风，村村自花柳。

揭示目前机，大地人积压有。

随声逐色，活陷重围。

盖色骑声，翻成窠臼。

牢关击碎，海岳平沈。

山鸟自啼花自笑，到头一点不关心。

释绍昙

释绍昙　偈颂一百零二首

读破灯窗卷首书，经纶勋业付洪儒。

古今鼎鼐调羹手，幼学谁人不顺朱。

释绍昙

释绍昙　偈颂一百零二首

家住云坳，盖头把茆。

蓬门无钥，谁解推敲。

万籁声沈，鸟啼幽谷。

千林色静，月挂寒梢。

风檐索寞人投宿，睡到平明手脚交。

更问其中端的，床头木枕子，

葛坦半中凹。

释绍昙

释绍昙　偈颂一百零二首

万壑乔松，九枝灵草。

瑞气久钟，清声远播。

材大今为宗庙梁，国香世产芝房宝。

别露风规，寻僧论道。

十二峰高热莫齐，到顶方知天下小。

释绍昙

释绍昙　偈颂一百零二首

活鱭鱭，硬纠纠，

明眼人觑不透。刚被春山杜宇知，

点血啼清昼。临风{左足右孛}跳撼坤维，

驴前马后。

释绍昙

释绍昙　偈颂一百零二首

毒窠蜂，恶相从。

棒不到心死，喝不到耳聋。

拨玄枢於机轮转处，丧家私於小玉声中。

怨无穷，恨无穷。

有口不能分雪得，一年一度，

且听落花啼鸟诉春风。

释绍昙

释绍昙　偈颂一百零二首

拽转十二时，不与诸尘对。

饱和罗饭，瘦策闲嬉。

三个成团，四个作队。

向云坳磵曲，采蕨蕈煎茶，

缕笋芹为脍。弥勒不知，

释迦不会。刚被春风透密机，

高林破晓莺吟碎。眼里闻声，

且居门外。

释绍昙

释绍昙　偈颂一百零二首

三月青春弹指过，九旬朱夏又从头。

茶抽雀舌郎忙摘，麦弄蝦须逐旋收。

炽然说法，声撼林丘。

释绍昙

释绍昙　偈颂一百零二首

十二峰前块石头，雨洗风磨净无梁。

苔衣剥落耿光寒，因甚诸不觑不见。

{左虎右见}得见，丈六金身，

时时出现。

释绍昙

释绍昙　偈颂一百零二首

玩犀牛，呼小玉。

一种风标，十分尘俗。

勤巴子病入膏肓，老盐官笑含鸩毒。

花簇簇，锦簇簇，

云峰老人曾刮目。我从山水窟中来，

自谓一生看不足。看不足，

眨得眼来，云归幽谷。

释绍昙

释绍昙　偈颂一百零二首

以大圆觉，为我伽蓝。

牛头向北，马头向南。

身心安居，平等性智。

北负须弥，无息肩地。

释迦老子，不善用心，

掘窖埋人，无一个出头得，

只得短气。瑞岩一众，

善恶不思，机智俱泯。

青松白石，饱饭憨眠。

成龙升天，成蛇窜草，

一丝毫羁绊他不得。凤雏自有冲霄志，

肯学鹪鹩恋一枝。

释绍昙

释绍昙　偈颂一百零二首

路隔重湖，一尘不到。

片段白云，绵蛮幽鸟。

静倚石阑听，稳拂苔衣卧，

此乐只应林下有，人间少。

衲僧家，眼里著得须弥山，

耳里著得四大海，声色堆头，

闲行闲坐，全身入荒草。

释绍昙

释绍昙　偈颂一百零二首

水洗硬石头，浪打枯杨树。

净智装严功德聚。虽然脱体无尘，

未是透法身句。如何是透法身句，

只有湖水无行路。

释绍昙

释绍昙　偈颂一百零二首

进人若将加诸膝，退人若将坠诸渊。

云门放去较憨，雪窦收来较险。

释绍昙

释绍昙　偈颂一百零二首

触翻茶瓢，眉毛挂剑。

杀活不分，邪正难辨。

古今同辙不同途，妙悟玄机辘辘转。

释绍昙

释绍昙　偈颂一百零二首

玉栏花药头号春工，雨湿胭脂脸晕红。

丝管纷纷来赏耫，可怜吹落五更风。

释绍昙

释绍昙　偈颂一百零二首

燕语雕梁，绿阴覆墙。

{操扌换纟}车声轧轧，风递茧丝香。

释绍昙

释绍昙　偈颂一百零二首

结夏已十日了也，寒山子作麽生。

村诗吟落韵，竹管贮残羹。

结夏已十日了也，水牯牛作麽生。

爱从荒草去，不向坦途行。

精神陡顿，头角峥嵘。

好把一坑埋瘞却，千峰云静月华明。

释绍昙

释绍昙　偈颂一百零二首

不拟寒山落韵诗，未传卢老泼禅衣。

脚头活取通宵路，来透庭前划草机。

释绍昙

释绍昙　偈颂一百零二首

紫芝峰下，小小山居。

家风淡薄，堂供萧疏。

茭粽叶包蒸米饭，野山茶点石菖蒲。

天中令节，不用书符。

释绍昙

释绍昙　偈颂一百零二首

百怪千妖自扫除，张道士、李师巫。

望崖争却步，遗下药胡芦。

释绍昙

释绍昙　偈颂一百零二首

枕石安眠，山云四屯。

救不得出，浣盆浣盆。

更说甚德山临际，棒如雨点，

喝似雷奔。草迷人去路，

月挂客愁村。

释绍昙

释绍昙　偈颂一百零二首

茆屋赋新诗，内院寻知识。

身从胜境中来，句自活法中得。

非身非句，绝毫绝釐，

慈氏少陵安得知。法华不敢轻饶舌，

只恐山禽语带徼。

释绍昙

释绍昙　偈颂一百零二首

钩饵深抛五十年，鲸鳌吞海误吞钩。

急翻身逐洪波去，暗织沧溟一片愁。

释绍昙

释绍昙　偈颂一百零二首

一块松根石，顽然自古来。

更无人觑著，岁岁长莓苔。

释绍昙

释绍昙　偈颂一百零二首

鸩鸟毛，蛊毒水。

毒不伤人，何妨服饵。

只有这些儿，含毒喷泉人，

深入骨髓。三世诸佛畏之如兔见苍鹰，

历代祖师远之如龙怖鑫翅。唯有活衲僧，

嗜之如鼎味，粉骨碎身犹未已。

贪他底，著他底。

佛也如何救得你。

释绍昙

释绍昙　偈颂一百零二首

打头不遇作家，谩说俱轮先度。

饶伊诸漏顿超，到底终成染污。

不染污，活眼点开，

光吞寰宇。

释绍昙

释绍昙　偈颂一百零二首

云居闻板声，见神见鬼。

瑞岩闻板声，普请瞌睡。

梦中唤醒主人翁，鼻孔元来在眼底。

释绍昙

释绍昙　偈颂一百零二首

公灯不照私，渡水不湿脚。

连累老北堂，北错非常错。

功回位转，偏正中来。

凤宿龙巢金殿晓，香车应不碾宸苔。

释绍昙

释绍昙　偈颂一百零二首

六用门头，力战争夺，

钥杀贼阵云横。群魔窜入藕丝孔，

竟挽天河洗甲兵。凌烟阁就，

汗血功成。高枕圆蒲尘梦破，

隔窗幽鸟话升平。灼然如是，

千圣同盟。诸禅德，

若也脚跟浮逼逼，画堂立变铁围城。

释绍昙

释绍昙　偈颂一百零二首

庄上吃油糍，鬼精魂罢休拈弄。

雁影沉寒水，穷伎俩何用施呈。

虽云博饭栽田，何似归堂向火，

静悄悄，暖烘烘。

不劳共话无宾主，衲被蒙头号万境空，

死水何曾有活龙。

释绍昙

释绍昙　偈颂一百零二首

久雨不晴，高低水平。

浸烂释迦鼻孔，淹鳖迦叶眼睛。

拄杖子，天造草昧，

宜建侯而不宁。豁开正归明如日，

扫荡重昏天宇清。

释绍昙

释绍昙　偈颂一百零二首

弃权万乘金轮，栖六年雪岭。

相从外道游，不离那伽定。

无奈凶星照命宫，积世箕裘都丧尽。

虽云自业所招，且喜因邪打正。

释绍昙

释绍昙　偈颂一百零二首

住院恰周年，日夜荒忙杀。

园荒手自锄，屋老身惊压。

费尽心神，百丑千拙。

翻思三条椽下，噇饭噇眠。

凡圣情空，心行处灭，

赤条条地生涯别。生涯别，

羊头车子推明月。

释绍昙

释绍昙　偈颂一百零二首

蔓草系罗裙，山云笼蓆帽。

鼓舞贺元正，石女呵呵笑。

唤作新年头佛法，赚度人不少。

不唤作新年头佛法，赚度人不少。

释绍昙

释绍昙　偈颂一百零二首

南宕湖边，天台山上。

踏断石桥，绝人来往，

难透无过者。一关望崖，

多少空惆怅。握不成拳，

伸不成掌。活语翻成死款招，

谩骂说藕丝牵托玉象。

释绍昙

释绍昙　偈颂一百零二首

索寞芝峰，赏元宵节。

佳宾到来，如何铺设。

能挑海底灯，细剪山头月。

东山瓦鼓歌，堋八剌札，

不是知音向谁说。

释绍昙

释绍昙　偈颂一百零二首

诸庄旱涝不为忧，只恐难调水牯牛。

拽脱鼻绳憨睡稳，数声羌笛野田秋。

绝无形影，谁放谁收。

通身白了通身黑，游戏风烟百草头。

释绍昙

释绍昙　偈颂一百零二首

三伏炎蒸，汗流如雨。

老倒白云，说迷说悟。

一茎草上建琼楼，熟睡饶谵语。

释绍昙

释绍昙　偈颂一百零二首

骨瘦如柴，机深似井。

画地为牢，酷行商令。

儿孙无地雪深冤，烧炷兜娄苦告天。

释绍昙

释绍昙　偈颂一百零二首

觌体全彰，曾无覆藏。

蝉声集古寺，鸟影底寒塘。

眼里无筋，偷观即瞎，

耳中有窍，绝听何伤。

堪笑勤川孟八郎，不积压诸佛出身处，

错抟量。薰风自南来，

殿阁生微凉。引得傍人斗热荒，

鹊石何曾解放光。

释绍昙

释绍昙　偈颂一百零二首

钵饭糁桃花，釜羹烹野菜。

吃了日烘烘，曝背茅檐下。

佛法身心烂似泥，千圣眼觑无缝罅。

吽吽，伎死禅和，

唤起来打。

释绍昙

释绍昙　偈颂一百零二首

风前不见花中叶，雨后难寻底花。

蜂蜂纷纷过墙去，只疑春色在邻家。

释绍昙

释绍昙　偈颂一百零二首

不守蜡人冰，不怜鹅护雪。

互用六根门，大地一团铁。

百杂碎了也，妙尽依亡。

肱枕绿萝形影绝，献花百鸟自空忙。

释绍昙

释绍昙　偈颂一百零二首

墅里山前，一棚傀儡。

个东个西，或进或退。

打东山鼓乐，断送及时。

著杨岐戏衫，编排合制。

虽由行主线牵抽，妙舞三台谁不会。

谁不会，喝彩一声，

鸦飞鹊喙。

释绍昙

释绍昙　偈颂一百零二首

瑞岩彻骨穷，最苦冤憎会。

厨无糁聚蝇，将何物分岁。

拟烹露地牛，催纳筋角反为忧。

拟取凤凰髓，伤损太平禅瑞气。

拟吞栗棘蓬，塞断咽喉气不通。

拟包铁酸馅，欠紫丝头难措办。

不如据见定，随有丰俭。

泉{奭右斗}圣井，

盘簇灵芝，鱠缕绿云，

饼翻剪月，饭后更煎茶一盏。

释绍昙

释绍昙　偈颂一百零二首

雪径封寒蝶未知，暗香谁遣好风吹。

野桥漏泄春光处，正是横斜一两枝。

释绍昙

释绍昙　偈颂一百零二首

司南车，辘辘转。

务与冥行指迷，肯被傍人指点。

三脚驴却步不前，老杨岐恶肴难掩。

释绍昙

释绍昙　偈颂一百零二首

四十余年，白云高卧。

无端刺脑胶盆，日夜烹煎家火。

庄田淹没，与死为邻，

屋舍倾颓，安身难保。

山僧冷地思量，不觉呵呵大笑。

定业难逃，何妨笑破。

赖有东村王老知，绕笆篱唱哩哩啰，

何似大石调。

释绍昙

释绍昙　偈颂一百零二首

是是，荆棘丛林，

黄金田地。非非，

伊兰旃蕁，甘露蒺藜。

是不是，非不非，

鹤健将雏去，猿闲抱子归。

释绍昙

释绍昙　偈颂一百零二首

向上机，顶门眼。

碗脱丘，漏灯盏。

从上诸祖，已错拈提，

瑞岩今朝分明剖判。夜后打眠，

斋时吃饭。

释绍昙

释绍昙　偈颂一百零二首

明月可中庭，雁影沉寒水。

烹金炉冷岁华深，九鼎遗言犹在耳。

深深拨著，宿火通红。

不假一槌成大器，刈禾镰子痴如风。

秋晚台星照命宫，不亨通事亦亨通。

持还赵国连城璧，换我萝窗一枕风。

释绍昙

释绍昙　偈颂一百零四首

殿成不必拆，佛生何用打。

烧炷兜楼香，共说家私话。

以力假人者霸。

释绍昙

释绍昙　偈颂一百零四首

鸩鸟毛，乌喙药。

毒无医，休动著。

轻动著，尽大地人，

皮肤脱落。

释绍昙

释绍昙　偈颂一百零四首

大觉无心，九峰饶舌。

较短量长，家私漏洩。

引惹平人入祸门，金刚脑后抽生铁。

释绍昙

释绍昙　偈颂一百零四首

丈夫膝下有黄金，争肯与他人作礼。

须弥灯王，脚头脚底。

释绍昙

释绍昙　偈颂一百零四首

妙摄化权，使不辱命。

鹤唳东皋，云归乳岭。

拄杖子，黑粼皴，

困卧壁根，声前唤醒。

舞蹈清风两腋生，安闲又入萝窗定。

宾主历然，头正尾正。

释绍昙

释绍昙　偈颂一百零四首

南山灿灿，白石烂烂。

觌当面机，瞎人天眼。

拄杖子，闻如是语，

从定而起，向香积世界，

乳窦峰前。转法轮，

抟香饭。听之双耳聋，

嗅之舌头烂。何似杨岐栗棘蓬，

秦时{左车右度}轹鑽。哑，

仁义尽从贫处断。

释绍昙

释绍昙　偈颂一百零四首

雕梁燕语，乔木莺吟。

秋田水足，麦岭云深。

声色纯真浑声色，无端花擘祖师心。

耳无轮，眼无筋。

优游子圣外，阆荡拾花针。

释绍昙

释绍昙　偈颂一百零四首

宿雨初晴，岚光翠滴。

瀑泻悬崖，云笼怪石。

无位真人，面门出入。

净地上不许狼籍。

释绍昙

释绍昙　偈颂一百零四首

乳窦翠峰，何分彼此。

遂府糖霜，口甜心苦。

灭却云门一字宗，断崖飞瀑冤难诉。

释绍昙

释绍昙　偈颂一百零四首

醭醭红尘，炎炎火聚。

著脚无踪，翻身有路。

去时山色惨愁容，归来幽鸟啼芳树。

不涉去来，如何吐露。

碧眼黄头总不知，问讯粼皴拄杖子，

逢人不得错举。

释绍昙

释绍昙　偈颂一百零四首

八月秋，何处热，

尽大地，一团铁。

衲僧家向南北东西，草鞋跟踏得裂，

拄杖头挑得折。蓦劄相逢，

德山棒，临济喝，

百怪千妖，如何计结。

{左口右恶}，邪法难扶，

莫说莫说。

释绍昙

释绍昙　偈颂一百零四首

秋气肃金，秋晹鏖战。

林间秋叶片片凋零，砌下秋虫声凄怨。

满眼听不闻，满耳觑不见。

听得闻，觑得见，

声前句后新罗箭。

释绍昙

释绍昙　偈颂一百零四首

积废未苏，连遭荒旱。

铁作心肠，也须寸断。

山僧自小不喜煎熬，幸遇中秋，

何妨赏耫。皓月流辉，

觉天云散。倒跨杨岐三脚驴，

深村荒草闲行看。光境俱忘，

瞎乾坤眼。

释绍昙

释绍昙　偈颂一百零四首

水牯牛，偏捩拗。

酷暑云林，恣情{左足右孛}跳。

山前祖父田园，忍见离离荒草。

秋风正要及时耕，脱落鞭绳无鼻窍。

去住自如，收入在我。

牧笛声声送暮霞，故家深入千峰杳。

呜咿呜咿，莫教忘却来时道。

东篱菊染黄，秋浦茱凝翠。

古佛放光明，助发实相义。

渊明有眼无筋，错认白衣人至。

金风剪剪，玉露团团。

故人知此意，笑拍玉阑干。

释绍昙

释绍昙　偈颂一百零四首

隰州佛放光，远射千峰顶。

锦镜冷交辉，瀑花寒斗影。

非虚非实，非色非空。

举世无人描邈得，只恁这个为流通。

释绍昙

释绍昙　偈颂一百零四首

花禁冷叶红，划滴虚岚翠。

清净卢舍那，全身荆棘里。

释绍昙

释绍昙　偈颂一百零四首

翳眼药，文武火。

用得亲，煨得过。

翠岩落尽眉毛眼愈明，乳窦烂却皮肤骨将槁。

家丑分明说向谁，握手松根忘汝我。

冷地思量，訚訚而笑。

曾陷迷魂八阵图，梦中尺入夔门道。

释绍昙

释绍昙　偈颂一百零四首

大众问讯，待者烧香。

曲录棚上，说黑道黄。

七世冤憎同劫会，泥犁拔舌自担当。

麟凤出时山总秀，芝阑生处草俱芳。

释绍昙

释绍昙　偈颂一百零四首

小春才过，冬至相催。

光阴驹过隙，须鬓雪成堆。

松根石上，槁木寒灰。

冻膝拥深霜树叶，禅心清点野桥梅。

唤起来打，更莫迟回。

蛰龙须奋跃，保待禹门雷。

释绍昙

释绍昙　偈颂一百零四首

乾非上，坤非下。

一画先天，包含八卦。

推穷爻象，凶吉不分，

说尽系辞，疑难未解。

吉凶分，疑难解。

阿魏无真，水银无假。

释绍昙

释绍昙　偈颂一百零四首

统御金轮四十年，拱垂衣化育黎元。

万机休罢升遐去，四海无思不断魂。

林间衲子，感戴深恩。

合掌迎归兜率院，当来成佛补慈尊。

释绍昙

释绍昙　偈颂一百零四首

三度拂蒿枝，秦时{左车右度}轹鑽。

拶得星飞，结得弓弦断。

用尽自己心，瞎却他人眼。

千里玄枢错踏翻，神驹十影无羁绊。

业风吹上浮窦峰前，点一杯茶向伊道。

且缓缓。

释绍昙

释绍昙　偈颂一百零四首

天巧剪瑶花，六出缤纷落。

二祖立腰酸，杨岐嗟项缩。

争似炎炉头柮榾高烧，纸衾包却暖烘烘。

憨睡著，天堕凝寒一色边，

错错。

释绍昙

释绍昙　偈颂一百零四首

复见天地心，举世皆知有。

山意冲寒欲放梅，岸容待腊将舒柳。

惟有拄杖子，黑粼皴，

元依旧。受霜冻不枯，

遇阳和不秀。壁角落头，

块然拙守。终日谈玄口不开，

喷泉嚏也成狮子吼。

释绍昙

释绍昙　偈颂一百零四首

大慈苕萬生，倒拈风飒飒。

扫尽大地尘，赵州惊吐舌。

蓦劄相逢玉乳峰，殷勤为扫寒岩雪。

拄杖子，爱客情深，

把炎助热。旧破苔钱画断云，

放出寒格南枝北枝，一花两花三四花。

疏影横溪，暗香浮月，

无端尽把春容泄。清不彻恼碎心，

广平似铁。

释绍昙

释绍昙　偈颂一百零四首

道至无难，惟嫌拣择。

混俗通真，骑声盖色。

近在口皮边，远过河沙国。

慈明揭示，借鬼画桃符。

雪窦标题，去猊悬白泽。

一见便见，迅雷陶壁奋飞梭。

拟议寻思，逆浪禹门遭点额。

释绍昙

释绍昙　偈颂一百零四首

道无可成，法无可说。

黄面瞿昙，重重败缺。

家丑岂容外泄，刚被儿孙告讦。

图形画影与人看，乳窦门风添暖热。

彷彷佛佛，一似阆州城南锦屏山，

子细看来，却是鹿苑啣花，

竺峰积雪。添得时人眼中屑。

释绍昙

释绍昙　偈颂一百零四首

柳条弓，蒿枝箭，

射中虚空成两片。狸奴白牯，

雷厉风行。碧眼黄头，

星飞电卷，拟搆珠林啮镞机。

险。感淳更号，

立见升平。两朝圣化，

四海欢声。乳窦家贫开安，

用度非轻。锦云山瀑帽，

珠雪瀑悬缨。步步寒花翠结，

关关幽鸟琴清。排当不知因底事，

大众万福，庆贺元正。

释绍昙

释绍昙　偈颂一百零四首

寂寞万峰头，佳节成虚度。

贫无一盏灯，好有多般事。

洞山姜索价太穹，无缝塔入门辩主。

厕筹子动地放光，利市官招财满库。

不作佛法商量，亦非世谛流布。

释绍昙

释绍昙　偈颂一百零四首

半夜客船钟，渔火愁眠省。

不见老寒山，泪湿吴云冷。

幽鸟啼霜月影斜，野桥枫叶翻红锦。

击碎重关，枯山未泯。

释绍昙

释绍昙　偈颂一百零四首

春山青，春水绿，

鸟弄笙簧，梅飘香玉。

具足清白梵行之相，声色纯真岂容攒簇。

听不足，观不足，

一会灵山俨未分，断弦须是鸾胶续。

释绍昙

释绍昙　偈颂一百零四首

坐断白云，万机寝息。

黄叶止啼，总不消得。

闲倚危阑看瀑花，纵乾坤眼清无极。

清无极，自谓太平僧，

岂知尧舜力。

释绍昙

释绍昙　偈颂一百零四首

达磨眼睛，天台骨髓。

钩锁连环，提掇不起。

提得起，湖头春不绿成纹，

竹外清风来未已。

释绍昙

释绍昙　偈颂一百零四首

天高地厚，水阔山遥。

古今常理，何用忉忉。

衲僧家，脚跟下一段光明，

十日并照，明察秋毫。

不拣侯门射策，何须华顶降魔。

孤迥迥，冷萧萧，

无羰翻黑月，魑魅哭连宵。

释绍昙

释绍昙　偈颂一百零四首

二月十五，瞿野灭度。

足示双趺，胸摩卐字。

山愁惨莫云，花泪啼红雨，

去年一次，今年一次，

明年一次。辄莫明年更明年百千年，

年年一次。狼籍涅槃心，

此恨凭谁诉。赖有粼皴拄杖子，

牢记取。

释绍昙

释绍昙　偈颂一百零四首

天地不仁，以万物为刍狗。

圣人不仁以百姓为刍狗。

拄杖子不仁以三世诸佛历代祖师四圣六凡为刍狗。

化育春阳照妪前，摧残霜雪凭陵后。

截鹤续凫，折衡剖斗。

力尽神疲困壁根，笑破他人口。

释绍昙

释绍昙　偈颂一百零四首

春日晴，春雨足，

玉龙怒喷泉悬崖瀑。花簇簇，

锦簇簇，满山桃李嫌粗俗。

休捏目，直饶伊向声色堆头。

密透里重尘，坐臣此行，

了无拘束。砒霜未是毒。

释绍昙

释绍昙　偈颂一百零四首

关雎颂德，樛木垂阴。

八荒开寿域，万国奉君心。

亘古今为诸佛母，昙花时现觉园春。

释绍昙

释绍昙　偈颂一百零四首

黄河清，圣人生。

体天行健，瀎哲文明。

率土更新尧舜化，八荒无地著欢声。

释绍昙

释绍昙　偈颂一百零四首

锦镜浓妆十样花，练拖寒瀑挂苍崖。

无宾主句全机露，见得分明眼著砂。

依亡妙尽，犹隔天涯。

夺取黄梅无底钵，且教卢老去担柴。

释绍昙

释绍昙　偈颂一百零四首

父{二豕}顽，子恶毒。

热血相喷。嗔拳相{上祝下土}。

如风吹水自成纹，医得耳聋成瞎秃。

冷地思量，笑不成哭。

乳峰将底报深冤。

释绍昙

释绍昙　偈颂一百零四首

活马骝，百十个。

乳窦峰前，追风跳灶。

杨岐三脚驴，尽力跂步不前；江西千里驹，

奋鬣追踪不到。更饶伊象头檀特，

九十六种，见鞭影而行，

蹶蹄不少。示奏水场汗血功，

便思嚼啮天闲草。好则甚好，

明觉老人笑须绝倒。

释绍昙

释绍昙　偈颂一百零四首

绿暗红稀，人家翠微。

杜鹃啼月，紫燕衔泥。

莫春者，浴乎沂，

风乎舞雩，咏而归。

本是儒家闲戏剧，刚言漏泄祖师机。

是不是，非不非，

老倒乳峰那得知。松根憨睡足，

闲把瘦藤戏，侍者无事相随。

释绍昙

释绍昙　偈颂一百零四首

万本青松，后人标榜。

临济儿孙，当机不让。

千古清凉树荫人，法门梁栋真堪赏。

释绍昙

释绍昙　偈颂一百零四首

传破钵盂，连累周家女。

无地著浑身空惆怅，丛林难免无根谤。

释绍昙

释绍昙　偈颂一百零四首

仙苑蟠桃不老春，三千年实荐芳新。

锡开王母瑶池宴，满簇金盘寿圣人。

虽云绝品，未足为珍。

幸有菩提真妙果，年年同献佛生辰。

释绍昙

释绍昙　偈颂一百零四首

无忧树下风如箭，九龙吐出水含毒。

涓滴沾身痛入心。霎时吹面刀剜肉。

不知悉达为何历，才出母罹此酷。

后代儿孙忍见渠，一年一度香汤浴。

我今灌洒诸如来，净智庄严功德聚，

只恐不是玉。

释绍昙

释绍昙　偈颂一百零四首

闻道金轮出母胎，尽河沙界扫氛埃。

想应新整乾坤手，多带尧风舜日来。

普天率土，寿域宏开。

林下野人何祝献，一茎草上玉楼台。

释绍昙

释绍昙　偈颂一百零四首

百二十日夏，今朝始发头。

饭抄云子白，羹煮菜香浮。

未问寒山子，先看水牯牛。

山前千顷地，信脚踏翻休。

释绍昙

释绍昙　偈颂一百零四首

一口吸西江，赤土涂牛奶。

荡尽圣凡情，犹欠这一解。

丹霞马祖，眼见如盲，

灵照庞婆，口说如哑。

蓦劄相逢露一机，惊翻岩瀑苍龙挂。

虽然斫额望乡关，前头大有路在。

释绍昙

释绍昙　偈颂一百零四首

玉版阿师，锦绷稚子。

颍脱丛林，头角呈露。

参透尚未煎石磉盘，饱经鳌炼翻身去。

塞断咽喉，更须吞吐。

毗耶未识香来处。

释绍昙

释绍昙　偈颂一百零四首

箨包角黍，花点菖蒲。

香浮毛乳，清透肌肤。

肱枕藜床心醉月，驱邪何用挂神符。

汨罗人去远，还有独醒无。

释绍昙

释绍昙　偈颂一百零四首

云收麦垄，水足秋田。

茧缲白雪，莺弄朱弦。

无象太平还有象，蒉桴土鼓乐尧年。

谁知声色里，心印是渠传。

释绍昙

释绍昙　偈颂一百零四首

活衲僧，生铁铸。

吐出铁心肝，挂起铁面具。

蚊子上铁牛，无你啗啄处。

素纨摇月，碧帐含烟。

或放或收皆在我，长伸两脚放憨眠。

灼然如是，天地相悬。

开眼不知天大晓，阎家催索水浆钱。

释绍昙

释绍昙　偈颂一百零四首

一湖横陈，七峰环绕。

妙转玄枢，死生关破。

去何有偈，流水渡百滩，

来本无言，疾风号万窍。

更问如何与若何，珍重便行。

髑髅前失照，断猿哭月千林晓。

释绍昙

释绍昙　偈颂一百零四首

薄福住山，百无所取。

何以表勤，惟诚为主。

祈晴便得晴，祈雨便得雨。

释绍昙

释绍昙　偈颂一百零四首

乳窦相从几弟兄，忘形骸外又忘情。

炊香好甑和箩饭，鼠粪无端污却羹。

雘僧扣齿，诉不平声。

折筹何妨挑剔去壁根不到碍人行。

释绍昙

释绍昙　偈颂一百零四首

虚空包不包，大地坏不坏。

行脚不遇人，出语无赖聊。

谩言密室不风，显纸如何裹大虫。

释绍昙

释绍昙　偈颂一百零四首

巴南巴西，水流巴字。

古篆分明，心画显著。

游泳江湖四十年，与世同波无彼此。

朼来千丈岩前路，截流机透险崖句，

辨龙蛇眼明今古。何侣老赵州，

略知名度桥头，滴水丈波。

吃茶去。

释绍昙

释绍昙　偈颂一百零四首

社燕催归，宾鸿欲返。

雪点白蘯洲。锦铺红蓼岸。

释绍昙

释绍昙　偈颂一百零四首

灵山话月，曹溪指月。

玉乳峰前，相呼看月。

纵饶光透十虚，未句成第二月。

诸人要见真月麽，非暗非明，

非圆非缺。无物堪比伦，

教我如何说。

释绍昙

释绍昙　偈颂一百零四首

目前机，真帝相。

张都料轮材底轮材，李作头{上祝下土}磉底{上祝下土}磉。

动静奚分两处看，太平基业初无象。

迥出常情，与谁共赏。

佳客允呼自往来，瑞岩拍掌仙岩唱。

潦倒庞公，精神迭宕。

释绍昙

释绍昙　偈颂一百零四首

共信孤峰顶，霜牙咬菜根。

一身尘不染，千古道长存。

石竹闲眠鹿，岩松冷挂猿。

我行荒草里，汝又入荒村。

释绍昙

释绍昙　偈颂一百零四首

一二千硕谷，四五百箩粟。

{左禾右罢}稏熟天风，高低布云麓。

辛勤收拾归来，碓捣明玑，

钵盛香玉。无位真人手扪腹，

口唱无生曲。花簇簇，

听不足，歡乃一声山水绿。

释绍昙

释绍昙　偈颂一百零四首

乳窦家私，寸无可取。

分明彻骨贫，刚道薰天富。

纲宗委地，力要匡扶。

大厦倾颓，直须撑拄。

不学老杨岐，破屋雪真珠，

缩项暗嗟吁。不学大愚芝，

脱粟淡黄虀，不吃从君去。

千圣头边露一机，灵踪不在猨啼处。

释绍昙

释绍昙　偈颂一百零四首

合水和泥，打成一片。

脱却胚膠，重加煅炼。

渗漏全无盖覆人，平地升高乘快便。

若非众手力扶持，心印蒙尘，

光难发现。美则美矣，

只如古人道，明堂瓦插檐。

释绍昙

释绍昙　偈颂一百零四首

趁晴盖却屋，捉空种子麦。

安身立命即无忧，只须体究庭前柏。

坚守岁寒，青无变色，

唤作西业直指宗，瞎。

释绍昙

释绍昙　偈颂一百零四首

月下扣朱门，不会推敲句。

满面是埃尘，低头陪笑语。

不重已灵，诸圣不慕。

拍盲入草寻人去，归来羞对白云，

倦倚寒岩枯树。笑倒粼皴拄杖子，

逢人但恁麽举。

释绍昙

释绍昙　偈颂一百零四首

凤辇升遐恰一周，思君心切泪交流。

攀龙无路空摧哽，凝望苍梧几许愁。

释绍昙

释绍昙　偈颂一百零四首

统御金轮四十春，笃行舜德与尧仁。

莫言过去无踪踪，卢舍时时现本身。

释绍昙

释绍昙　偈颂一百零四首

吴江风急浪翻空，声击枫林半夜钟。

惊起客船尘梦破，踏翻大地去无踪。

寒山抚掌，庞老槌胸。

少室门庭空寂寂，凝寒古路绿苔封。

释绍昙

释绍昙　偈颂一百零四首

史笔书云，绣闺添线。

爱日舒长，丰年取验。

衲僧不被四时迁，妙应圆机辘辘转。

喝散岭上白云，制断脚跟红线，

阴极阳生总不知。曝背晴檐，

手摘寒梅。一点两点三四点，

拈花微笑今重见。

释绍昙

释绍昙　偈颂一百零四首

如来禅，祖师意，

落叶锦翻空，乱山云积翠。

见得分明隔万层，道得完全失千里。

非不非，是不是。

达磨大师，无当门齿。

释绍昙

释绍昙　偈颂一百零四首

铁团栾，无缝罅。

上下三指，彼此七马。

德山临济，眼见如盲，

云门赵州，口说如哑。

拄杖子，忍俊不禁，

等闲捉败。休休尽法恐无民，

且放天寒赦。

释绍昙

释绍昙　偈颂一百零四首

庾岭春归，溪格早知。

雪破寒英，一点半点，

月横疏影，三枝两枝。

未放高楼吹笛，且听茆舍吟诗。

十分潇洒，一段清奇。

将谓黄梅消息绝，暗香犹有好风吹。

释绍昙

释绍昙　偈颂一百零四首

灵江月，中岩月。

交影松萝，断猿啼切。

声色纯正真见一边，骑声盖色天然别，

别别，明觉掀眉，

长庚吐舌。

释绍昙

释绍昙　偈颂一百零四首

迅瀑千寻，悬崖万仞。

说法声高，验人机峻。

要扶法眼门风，花衲元非古锦。

堪笑高丽四九僧，面门搭了冬瓜印。

乳窦谤沉无香，是可忍孰不可忍。

释绍昙

释绍昙　偈颂一百零四首

图画天开，春风剪裁。

烂银庭院，白玉楼台。

将谓乳峰贫彻骨，敌君王富自何来。

释绍昙

释绍昙　偈颂一百零四首

松顶雪簪花，山头云裹帽。

呼唤贺元正。粲发溪声笑。

一不成单，二无两个。

漏洩元元化母机，春风未必能包裹。

释绍昙

释绍昙　偈颂一百零四首

昨夜蝍{潦氵换虫}吞跛鳖，天明屙出一团铁。

平地翻身触险崖，擘破昆仑成八橛。

捻土为香供养伊，细问因由不肯说。

不肯说，太饶舌。

莫管他人屋上霜，自家扫取门前雪。

释绍昙

释绍昙　偈颂一百零四首

道教灰飞，佛灯花灿。

大地欢悰，笙歌赏玩。

拄杖子，按下云头，

得失是非，浑然不管。

一点光明耀十虚，古今阅几人眼。

因甚如此，司空见惯。

释绍昙

释绍昙　偈颂一百零四首

未有清规，人能弘道。

才涉典章，翻成机巧。

华屋春风锦绣围，草庐不见人高卧。

哑，刻粪为香，

是谁之过。

释绍昙

释绍昙　偈颂一百零四首

飘蓬四十余年，梦绕晶然山路。

才见广安军人，便忆破庵师祖。

摵破碎沙盆，打动蝦蟆鼓。

惊落蛟龙虎兕威，知音不在频频举。

释绍昙

释绍昙　偈颂一百零四首

光明幢，如来藏。

八面玲珑，十方通畅。

试佛祖大病之疮疣，见鬼神幽愁之情状。

抬你斧，抬你娘，

抬上方丈，洞山宁免无根谤。

释绍昙

释绍昙　偈颂一百零四首

瞿昙丑恶，临死犹多。

足下轮辐显露，胸前卐字揩磨。

抱桥澡洗，寄帽投河。

举世无人援手得，竟随残梦入无何。

释绍昙

释绍昙　偈颂一百零四首

庭院春深，和风翠阴。

桃花簇锦，柳线摇金。

无卢灵云徒说悟，一生埋没祖师心。

释绍昙

释绍昙　偈颂一百零四首

焚香书写佛名经，窗外幽禽报喜声。

次补数中添一位，大唐国里圣人生。

释绍昙

释绍昙　偈颂一百零四首

凿透耳聋，板夹背伛。

只要医行，不管人苦。

拄杖子，不别时宜，

强行直路。大地羊肠红棘林。

何处去。

释绍昙

释绍昙　偈颂一百零四首

落赖门风，大家撑拄。

量田底量田，种树底种树。

带雨犁绿野耕，和云荷钁千峰去。

有甚心情，管得南泉猫儿，

赵州狗子，勘证平田婆，

连累周家女。棘林中有通天路，

饱饭狂歌，閒行几步，

脚头山色无重数。

释绍昙

释绍昙　偈颂一百零四首

金轮王宅，恶业无多。

不知何事，生此妖魔。

打与狗噇顽不杀，好交恶水劈头浇。

释绍昙

释绍昙　偈颂一百零四首

布里关雎化袭宫闱，万国人趋奉母仪。

寿绳索蟠桃千载实，年年天仗宴瑶池。

释绍昙

释绍昙　偈颂一百零四首

九曲黄河彻底清，六龙乾会圣人生。

周行七步称尊处，山岳齐呼万岁声。

释绍昙

释绍昙　偈颂一百零四首

共住不知名，千圣亦不识，

无端平地生荆棘。兄呼弟应，

与世同波，笑独醒人死汨罗。

恁麽也好，不恁麽也好。

手后阑干唱竹枝，哩哩啰，

天涯望远无人到。

释绍昙

释绍昙　偈颂一百零四首

撮药场中验作家，一枝手髂两条蛇。

刘寄奴草虽灵验，已是遭它毒口来。

释绍昙

释绍昙　偈颂一百零四首

九曲明珠久蕴藏，走盘时见发寒光。

当阳拈出还收拾，瞎眼波斯自著忙。

释绍昙

释绍昙　偈颂一百零四首

鉴在机行，妙在转处。

碧眼胡儿，全无肯路，

行一步是一步。信脚错踏翻，

大地无寸土。业风吹上乳窦山，

来点一杯茶，徐徐向伊道，

提鞋去。

释绍昙

释绍昙　偈颂一百零四首

蒿篱关猛虎，笔管养苍龙。

稳帖帖藏牙伏爪，黑漫漫怪雨颠风。

临济小厮儿惊心欲折，丰干老冻腕睡思方浓。

山蒙蒙，水溶溶。

乾坤无碧落，收放绝行踪。

释绍昙

释绍昙　偈颂一百零四首

幕挂春烟，簟铺秋水。

高枕横眠，鼻雷聒耳。

烁石流金总不知，何须蓼阁薰风至。

又谁管九十日种粟烧畲，说甚麽十三番悟明自己。

灼然是个无烦恼，阎家倒退三千里。

其或未然，莫道翁中常有米。

释绍昙

释绍昙　偈颂一百零四首

三伏炎蒸，汗流如雨。

一茎草上建琼楼，彻骨贫穷敌国富。

释绍昙

释绍昙　偈颂一百零四首

三界炎炎如火聚，搅扰劳生困蒸煮。

邪见稠林蔽祖庭，孰为临济阴凉树。

拄杖子，回避无门，

全身荷负特立独行，危分险布。

扫除枝不留踪，普覆大地人，

彻骨清凉去。虽然如是，

赵婆酤醋。

释绍昙

释绍昙　偈颂一百零四首

寺踞千峰，十方同聚。

家贼难防，令人惊怖。

正法明王，怒发冲冠。

作如是言休惊怖，侬家自有降魔杵。

粉碎髑髅，裂开肠肚。

热铁洋铜满满盛，鼻绳牵入泥犁去。

佛子将谓出家行菩提路，谁知反不如狼虎，

累及七代先灵，生身父母。

号天血泪啼红雨，哑，

怨恨恁谁诉。

释绍昙

释绍昙　偈颂一百零四首

有一物，全机用。

尘劳之俦，如来之种。

轻若鸿毛轻，重若丘山重。

乳峰信手拈来，点破劳生尘梦。

刚被秋虫落叶知，清声戛玉寒，

翠色黄金弄。虽然不直分文，

掷地金声，令人惊悚。

释绍昙

释绍昙　偈颂一百零四首

丰戏场中赛锦标，蜜脾古马舞儿多。

头筹暗被夺将去，行主喃喃强说呵。

释绍昙

释绍昙　偈颂一百零四首

地上翻瓢，眉间挂剑。

古道虽微，恶声难掩。

穷则通，通则变。

倒跨杨岐三脚驴，踏破山前祖父田园，

一片两片，四五六七片。

千丈悬崖弄险巘，草鞋修整已多时。

秋风偿尽皮毛债，散步闲云快活戏。

释绍昙

释绍昙　偈颂一百一十七首

池开口镜奁，山耸青螺髻。

急著眼来看，不得作境会。

觌体全彰解脱门，一蹭牢关百杂碎。

释绍昙

释绍昙　偈颂一百一十七首

你面黄，我面黑。

是马是驴，各随业力。

蓦劄相牵入草窠，鼻头香臭不争多。

释绍昙

释绍昙　偈颂一百一十七首

十二瑞峰前，一火白拈贼。

佛面夜叉心，是何等相识。

烧香供养，使自知非，

剪月初无陷虎机。

释绍昙

释绍昙　偈颂一百一十七首

瘦藤枝，乌律卒。

入草寻人，揣空出骨。

不是心不是佛不是物，贬向无生国。

释绍昙

释绍昙　偈颂一百一十七首

入微尘，含法界。

顶{左宁右页}机，看脚下。

须弥灯王，冰消瓦解。

释绍昙

释绍昙　偈颂一百一十七首

榴柄短长，锅儿大小，

家丑夺端花擘了。狼籍不小，

惭惶不少。藏方师兄，

平跋则个。

释绍昙

释绍昙　偈颂一百一十七首

逼人上树拔却梯，推人入井覆却桶。

江湖用此恶心肠，谁云契义金兰重。

怪语颠言，开眼说梦。

释绍昙

释绍昙　偈颂一百一十七首

蛇头揩皐，虎口拔牙。

拚得性命，始是作家。

释绍昙

释绍昙　偈颂一百一十七首

国有世臣，伊周是则。

神政冰清，忠谟鲠直，

存方寸地子孙耕，黍稷非馨深种德。

美则美矣，这争如何。

巨陃十三华藏界，藏身无变海腾波。

释绍昙

释绍昙　偈颂一百一十七首

万叠青山，一溪寒水。

花禁冷叶红，草滴虚岚翠，

无位真人只者是。不离当处当湛然，

左右逢原无二体。觑之瞎双眸，

即之云万里。只如坚持汉节，

贱卖生姜，妙悟水因，

重光佛日。

释绍昙

释绍昙　偈颂一百一十七首

再世唐尧，更生虞舜。

统御金轮，永膺天命。

林泉何以报生成，一缕檀烟万佛名。

释绍昙

释绍昙　偈颂一百一十七首

净饭王宫积恶多，从天降谪个妖魔。

指天指地胡挥揎，无柰通身秽污何。

瑞岩无柄杓，恶水劈头浇，

特石须顽也合消。

释绍昙

释绍昙　偈颂一百一十七首

跛脚阿师，弄蹄驴子。

一字关徒费分疏，栗棘蓬恣情吞吐。

凌灭祖师禅，函盖乾坤句。

孤危不立自孤危，万仞雪崖丰骨露。

十二峰前，斫额望汝。

洞山佛无光，无你扪摸处，

无你栖泊处。

释绍昙

释绍昙　偈颂一百一十七首

苦涩菖蒲茶，胶粘青蒻粽。

嗅著鼻头辛，咬得牙关肿。

佛病祖病蠲除，妖星怪星惊悚。

善才采药，颺在壁根。

天师书符，搞藏衣笼。

和盘掇出宴佳宾，山鸟山花欣然。

锦绣铺陈，笙簧品弄。

啰啰招，啰啰送，

莫怪空疏，伏惟珍重。

释绍昙

释绍昙　偈颂一百一十七首

半晴半雨，酿成格溽。

无位真人，口生白醭。

玄谈发渊默之雷，妙应答传声之谷。

花簇簇，锦簇簇，

听不足，玩不足。

哑，六六依前三十六。

释绍昙

释绍昙　偈颂一百一十七首

一二三四五六七，数目分明谁委悉。

李淳风与袁天纲，推尽先天算不出。

算得出，昨日五月尽，

今朝六月一。

释绍昙

释绍昙　偈颂一百一十七首

诸庄收敛，几样心肠。

忧风忧雨，忧旱忧荒。

刈禾镰虽云快利，要用处不犯锋铓。

策勋汗血，别甑炊香。

饭里有沙如咬著，方知禾熟不临场。

释绍昙

释绍昙　偈颂一百一十七首

天地不仁，人心招感。

田稼如云，一风消散。

农家血泪流，肝肠断。

惟有林间衲子，有亦不知，

无亦不管。圆蒲拥雪衾，

缀钵盛香饭。放憨一饱万缘空，

冷笑傍人忙似鑽。灼然如是，

万两黄金也合消，其或未然，

切莫怪阎家打算。

释绍昙

释绍昙　偈颂一百一十七首

善护菩提树有年，金枝玉叶荫儿孙。

大功难纪人间世，千佛名书补处尊。

释绍昙

释绍昙　偈颂一百一十七首

衲僧家，无本据。

暑退凉生，任情去住。

折拄杖，挑拨红尘堆里人，

破草鞋，踏断枯木岩前路。

无佛处，急赴过，

有佛处，不得住。

捏聚大千无寸土，业风吹上十二峰。

来，徐徐向伊道，

提鞋去。

释绍昙

释绍昙　偈颂一百一十七首

截流机，分泾渭。

清浊浅深，穷源倒底。

三脚驴子弄蹄行，踏过何曾沾著水。

芝峰家丑外扬，也是碓坊洿米。

低声低声，墙壁有耳。

座满江南客，何须唱鹧鸪。

释绍昙

释绍昙　偈颂一百一十七首

寒空书雁，破壁吟螀。

井梧翻叶，岩桂飘香。

无位真人，横拖倒拽，

无地埋藏。举世生盲人不识，

分拿摸象恣猖狂。徒劳香至子，

历魏与游梁。哑，

鹊石何曾解放光。

释绍昙

释绍昙　偈颂一百一十七首

劄得脚跟牢，不怕风涛险。

大田多稼如云，只要及时收敛。

归来香积国经行，喜见飞檐翔唇吻。

议赏元勋，高低有分。

释绍昙

释绍昙　偈颂一百一十七首

凤宿龙巢，宸车苔辗。

前不搆村，后不迭店。

疑杀天下人，自疑犹未免。

瞥转一机，星驰电卷。

飞来峰刮地风寒，冷泉水滔天浪衮。

死句翻右活句传，大冶精金经百鍊。

哑，退耕师兄，

能事云周，一死何憾。

释绍昙

释绍昙　偈颂一百一十七首

拄杖子，黑粼皴。

韬藏头角，枯槁身心。

刚被业风飘鼓，忙忙入草寻人。

奔驰鸟道，簸弄驴唇。

湖海听闻齐掩耳，只宜藏拙古岩阴。

释绍昙

释绍昙　偈颂一百一十七首

万叠青山，一溪流水。

幽鸟绵蛮，烟萝锁翠。

瑞岩活计无多，徒挂傍人唇齿。

彻骨贫穷，熏天富贵。

一阵西风丹桂香。二三子，

吾无隐乎尔。

释绍昙

释绍昙　偈颂一百一十七首

沧溟深，未必深。

须弥险，未必险。

衲僧家险岩机不可挨，深密心不可察。

拄杖子忍俊不禁，试与探测看。

深无半寸，平如镜面。

浩大雷声，全无雨点。

只好深云龟六藏，佛眼迷踪寻不见。

寻得见，瑞岩点一杯茶，

徐徐向伊道，日暮穷途，

家乡尚远。

释绍昙

释绍昙　偈颂一百一十七首

没弦琴，有遗音。

调高流水，声振缁林。

碧眼黄头争品弄，无端花擘祖师心。

瑞岩素非妙手，效颦弹一曲看。

叮当叮当，绝听子期迷节奏，

和云高挂古松阴。

释绍昙

释绍昙　偈颂一百一十七首

荆棘林，大火聚。

峭壁深阬，无栖泊处。

真饶伊瞥转一机，转得身，

通得步。瑞岩未改轻相许，

何故凤栖不在梧桐树。

释绍昙

释绍昙　偈颂一百一十七首

书载五云，绣添一线。

剥尽群阴，天心复见。

惟有龟毛拂，今古无迁变。

松根石上笑谈空。切忌随他语脉转。

释绍昙

释绍昙　偈颂一百一十七首

大智洞明，十方虚彻。

玄枢妙转，千圣迷踪。

直饶透箐眼明，截流机峻。

须知更有向上一路在，这里见得彻去，

方知东山五祖老冻脓。

释绍昙

释绍昙　偈颂一百一十七首

太里阿瘞丰城剑，才遇张华例发光。

积世冤雠都扫却，蛰龙银匣袭珍藏。

释绍昙

释绍昙　偈颂一百一十七首

扭碎东山鼻孔，牵断佛眼耳轮。

一等施呈毒手，腕头力重千钧。

饫饕示味，饱听圆音。

汉室威仪重复见，紫芝香散碧岩春。

释绍昙

释绍昙　偈颂一百一十七首

忠清千古灿奎文，盖世功名富贵生。

旌佩拥云何处去，毗卢楼阁款经行。

释绍昙

释绍昙　偈颂一百一十七首

簸弄乾坤，灵蛇在掌。

露刃含霜，阿谁近傍。

歼厥渠魁未得时，蛰龙护匣牢收抗。

还他道地，剑州与太阿无两样。

携来剪月亭前，共聚五湖禅流，

拭目纵观，连声称赏。

释绍昙

释绍昙　偈颂一百一十七首

半夜逾场面，六年栖雪。

饿得肠枯，冻得骨折。

那更见明星，　¤眼添重屑。

后代儿孙苦证羊，一年一度争饶舌。

正法眼藏，宜乎向这瞎驴边灭。

释绍昙

释绍昙　偈颂一百一十七首

正月一，是新年。

家家庆贺，处处喧阗。

惟有拄杖子，不随时变。

松根稳坐，石上安眠。

蓦地放憨歌一曲，啰啰哩啰啰哩啰。

木人听不足，瘦立绿萝烟。

释绍昙

释绍昙　偈颂一百一十七首

一点心灯，寒心灿烂。

今古长明，几人著眼。

诸方老冻脓，烧畲种粟，

三呼三应，妙司水因，

眉间挂剑。虽然列焰分辉，

弴

弴　暗中有明，当明中有暗。

而今拈出亦请看，出格元宵，

何妨赏耫。

释绍昙

释绍昙　偈颂一百一十七首

独坐大雄峰，临机多弄险。

遭虎口杀活不分，脱狐身真假难辨。

那堪创立清规，平地深深坑壍。

绳索成不共戴天雠，烧炷枫香解释休。

释绍昙

释绍昙　偈颂一百一十七首

人从雪峰来，接得乳峰信。

郎忙拦搂精神，念一道离怖畏真言，

南无三满多，没驮喃，

唵部龄，唵齿龄。

吽吽，急急如律令。

三世诸佛立地听，梵语华言难改正。

释绍昙

释绍昙　偈颂一百一十七首

家在蓬莱，霓裾粲霞。

步虚声有节，观徼念无差。

护剑苍虬鸣宝匣，听琴瘦鹤倚庭花。

丹成九转，符扫群邪。

不负东林莲神约，乘轺来访竺仟家。

虎溪分未得，款吃赵州茶。

释绍昙

释绍昙　偈颂一百一十七首

祖父田园，积年荒废。

农不务耕，渔专讨利。

彻底掀翻自有人，去尽残芦并败苇。

雁过长空，影沉寒水，

字字声声说大义。

释绍昙

释绍昙　偈颂一百一十七首

九十日春今欲过，人生能见几韶光。

秦源方被梅花误，隋岸还看柳絮狂。

拄杖子，知不迁义，

缄封不密，满口嚼冰霜。

千言万语无人会，又逐流莺过短墙。

释绍昙

释绍昙　偈颂一百一十七首

长须翁，久不见。

壁角深藏，心灰百炼。

将期休影息阴，岂谓明明弄险。

点出夜叉心，擘开菩萨面。

丑恶既乖张，佛手难遮掩。

赢得春山哭杜鹃，鲜血染花枝，

声声怨。

释绍昙

释绍昙　偈颂一百一十七首

秋晹肆酷，秋暑炎蒸。

不容鹅护雪，难保蜡人冰。

一夏噇眠虚过了，秋风拈弄刈禾镰。

有权有用，无党无偏。

几个祖师头割了，立教凶岁变丰年。

释绍昙

释绍昙　偈颂一百一十七首

秋阳肆酷，划地奔雷。

洗涤袢襟，喜而不寐。

懿德山王赠之以偈：大旱逢甘雨，他乡遇故知。

攧崖泉漱玉，尝稻雪翻匙。

咿呜咿，谁知艰棘际，

复见太平时。拄杖子，

暗中闻得，手之舞之，

足之蹈之。暑退凉生前路活，

化龙一跃出天池，赢得庞公笑展眉。

释绍昙

释绍昙　偈颂一百一十七首

僧钵一粒饭，农家一滴血。

战争收拾归，知费几牙颊。

明玑杵白，别甑炊香。

伴客地炉烧榾柮，无宾主话商量。

切忌增金以黄。

释绍昙

释绍昙　偈颂一百一十七首

雨后豩声寒弄玉，风前木叶碎飘金。

风联队互用非声色，花劈威音古佛心。

见成家乐，管宴佳宾。

莫谓瑞岩岑寂甚，一回拈出一回新。

释绍昙

释绍昙　偈颂一百一十七首

打破剑门关，未死先辞世。

书偈自涂糊，白把骊珠碎。

口款细供通，自首原其罪。

木人歌舞石人悲。声遏行云，

雁序分，影落千峰外。

释绍昙

释绍昙　偈颂一百一十七首

兜率天宫初说梦，修多罗藏又谈空。

一人人饱纯陀味，不与寻常至同。

娟娟萝月，瑟瑟松风。

四壁生涯贫彻骨，敌君王富乐无穷。

释绍昙

释绍昙　偈颂一百一十七首

万金包裹烂泥团，不惜当场撮弄看。

败阙遭人窥觑了，末梢依旧被渠瞒。

释绍昙

释绍昙　偈颂一百一十七首

一点心灯，灵明炳焕。

去古来今，清光无间。

不同万斛金莲，惑乱痴人赏耫。

今朝上元节，拈出普请看。

拟方寻思，空华翳眼。

释绍昙

释绍昙　偈颂一百一十七首

厮扑场中作断交，拳来趯去不相饶。

谁知用尽平生力，却傍被人夺锦标。

释绍昙

释绍昙　偈颂一百一十七首

上林春色正繁华，公子联镳去赏花。

贪弄玉杯泥样醉，笙歌丛里簇归家。

释绍昙

释绍昙　偈颂一百一十七首

远望蓬莱去学仙，途中忽遇李先生。

还丹一粒吞还吐，回首空山独自行。

释绍昙

释绍昙　偈颂一百一十七首

大悲正眼露堂堂，因此步当摇闪电光。

被制风颠医瞎子，暗中拖拽下禅段床。

释绍昙

释绍昙　偈颂一百一十七首

岭上云磨松偃蹇，岩前瀑漱石琮琤。

瞿昙面目全彰露，谁道今朝始诞生。

跛云门棒，休放拍盲。

一杓香汤三拜著，听渠千古恶名行。

释绍昙

释绍昙　偈颂一百一十七首

一春连雨，民心忧惧。

妻子号饥，米无糴处。

珍重活衲僧福德聚，衲被蒙头无思无虑。

九旬禁足，钝鸟栖芦。

三月巡居，蛰虫坏户。

翻转铁面皮，嫌佛不肯做。

释绍昙

释绍昙　偈颂一百一十七首

前宵剪月亭边，曲奏高山流水。

虽云狮子筋弦，品弄必资妙指，

不落宫商人耸耳。嘉州大像增百倍精神，

荆溪老龙添十分活意。正音将谓绝无闻，

谁料郑声乱雅中，有此清弹尔。

惭愧惭愧。

释绍昙

释绍昙　偈颂一百一十七首

雷轰荐福碑，天秘无文印。

字义既难明，心传谁得正。

东湖泻恨浪滔天，惊{確石换忄}瑞岩残梦醒。

猛拍阑干，叫天不应。

哭泣不成兮笑不成，野花泪湿千峰影。

释绍昙

释绍昙　偈颂一百一十七首

三月休征，修文偃琥。

治格太平，生灵鼓舞。

无端塞马嘶，又欲扬尘簸土。

密运机筹，肃行师旅。

塞北安南一战收，生死冤魔都扫去。

星赏元勋，凯歌声撼芝峰路。

释绍昙

释绍昙　偈颂一百一十七首

九月授衣天，芝峰无可授。

破衲拥寒云，对客慵开口。

释绍昙

释绍昙　偈颂一百一十七首

成痴襟怀为爱山，不逢佳处不开颜。

锦屏剑阁重机见，疑在岷峨翠霭间。

释绍昙

释绍昙　偈颂一百一十七首

一二三四五，六七八九十。

梵语华言译不成，玉几重新添注解。

安义炳然，无人邻解。

赖有同风知，点头道奇怪。

彷彷佛佛，一似东山瓦鼓歌。

腔调宛同，声无高下。

彭八剌拶，未在未在。

释绍昙

释绍昙　偈颂一百一十七首

书云开管宴，法轮食轮转。

觑之双眼盲，味之唾三嚥。

云门胡饼，谩自夸张，

杨岐栗蓬，急须收卷。

露柱灯笼，春风满面。

释绍昙

释绍昙　偈颂一百一十七首

道德五千言，深明玄妙句。

云门一字关，截断横陈路。

十二峰前，危分险布。

唤醒惺惺石上瞌睡主人公，握手评论，

掀眉笑语。惊放寒梅一两花，

漏洩先春，奔驰驰驿使。

哑，寻香逐臭虫人无数。

释绍昙

释绍昙　偈颂一百一十七首

向上机，顶门眼。

察秋毫处暗昏昏，透险崖中平坦坦。

三世诸佛，正视无门，

白牯狸奴，活埋何限。

释绍昙

释绍昙　偈颂一百一十七首

亲随弥勒下长汀，一字王书奉化名。

辅国功成归内院，子孙恩被锦衣荣。

释绍昙

释绍昙　偈颂一百一十七首

无辨古今眼，有辨古今舌。

说得十分真，何如见得彻。

见得彻，耿耿心灯夺夜寒。

年年宴赏元宵节。

释绍昙

释绍昙　偈颂一百一十七首

茅舍春深，韶华可人。

山花裛翠，烟草如茵。

况有寻幽客至，锦囊探句，

藜杖挑琴。握手松根同一笑，

高风曾不护东林。







卷299

释绍昙

释绍昙　偈颂一百一十七首

广汉马驹子，十方罗汉僧。

不吃金鸡粟，专衔血战冤。

古龙渊吸乾到底，清凉权靠倒无根。

五处移场弄巘险，化机曾不涉春缘。

休征藏密，地陷天崩。

棠棣花残雁沉影，椎胸未免哭苍天。

释绍昙

释绍昙　偈颂一百一十七首

三月青春弹指过，九旬朱夏又从头。

茶抽雀舌郎忙摘，麦弄蝦须逐旋收。

炽然说法，声撼林丘。

释绍昙

释绍昙　偈颂一百一十七首

结夏已半月了也，水牯牛作麽生。

爱从荒草去，不向坦途行。

闹中牵索，静处加鞭。

月白风清眠露地，声声牧笛响烟村。

释绍昙

释绍昙　偈颂一百一十七首

小供天中节，家贫乐有余。

蒻包粳米粽，茶点石草蒲。

不用童寻药，何须鬼画符。

千妖俱扫迹。长夏得安居。

衲僧门下，天地悬殊。

释绍昙

释绍昙　偈颂一百一十七首

放下著，莫妄想。

无孔铁鎚，半斤八两。

面门抛掷，土旷人稀。

无业赵州元不会，凤林行徒自说吒之。

释绍昙

释绍昙　偈颂一百一十七首

六月苦炎热，蜡人何似生。

火云烹得解，解后却完全。

堪笑云门老，杲制风颠，

通身臭汗。微凉生殿阁，

打失鬼精魂。要会诸佛出身处，

驴年驴年。

释绍昙

释绍昙　偈颂一百一十七首

雨足龙头，年丰民乐。

袖出刈禾镰，大地全收却。

归来十二峰前，别甑炊香，

明玑满钵。餵饱活衲僧，

曲肱酣睡著。佛法身心烂似泥，

哑，医无药。

释绍昙

释绍昙　偈颂一百一十七首

十二峰前傀儡棚，尽由行主线抽牵。

编排科段元新旧，歌舞秋风乐管筵。

释绍昙

释绍昙　偈颂一百一十七首

人从福州来，接得江西信。

报道雪峰木扑，辊入育王鳗井。

怒浪翻空，鱼龙乞命。

秋风吹落惺惺石上，惊触主人翁酣睡醒。

掀眉一笑千峰静。

释绍昙

释绍昙　偈颂一百一十七首

八月十五中秋节，人皆竞赏天边月。

心月孤圆自不知，不涉圆亏光影灭。

马师父子错商量，拂袖便行犹未彻。

诸人还见心月麽，急著眼看，

重重金屑。

释绍昙

释绍昙　偈颂一百一十七首

岩桂飘香，井梧凋叶。

活祖师机，重重漏洩。

见得分明眼似眉，道得完全舌如结。

诸人要知亲切句麽，蒲团三月冷如冰，

今朝稳坐，静听渠分说。

释绍昙

释绍昙　偈颂一百一十七首

九月九，重阳节。

不向东篱赏菊花，只点茱萸茶一啜。

苦涩难尝舌如{上绝下力}，更吞栗棘蓬肝肠裂。

且道陶渊明，还曾知此味麽。

莫说莫说。

释绍昙

释绍昙　偈颂一百一十七首

九月授衣天，山林无可授。

破衲拥残云，痴坐蒲团透。

长庆棱卷帘悟道，病眼见空花。

香林远纸袄大书，破袖争出手。

凫短鹤长，驴前马后，

不知笑破他人口。

释绍昙

释绍昙　偈颂一百一十七首

绣合新添一线长，金针斗巧制鸳鸯。

不知这个长多少，莫把龟毛乱较量。

释绍昙

释绍昙　偈颂一百一十七首

要见心珠发耿光，只消一念破悭囊。

昆虫草木承恩国，世世丛林建法幢。

释绍昙

释绍昙　偈颂一百一十七首

十方义聚，和气如春。

非魔非佛，无主无宾。

食法二轮能妙转，不虚剪月过书云。

闻韶不知味，门户喜重新。

释绍昙

释绍昙　偈颂一百一十七首

当年不合弃金轮，忍冻吞饥度六春。

又被毛头星换眼，至今苦屈未能伸。

瑞岩不孝，尚有慈心。

烧块木头修薄供，且图温饱过，

切忌赚他人。

释绍昙

释绍昙　偈颂一百一十七首

兆应丰年，单明一色。

玉作楼台，银连巷陌。

新晴人喜贺元正，不识春山头并白。

释绍昙

释绍昙　偈颂一百一十七首

茶迎过客无新旧，秤定须弥有重轻。

活弄手头虽得妙，休如闻爆桶箍声。

释绍昙

释绍昙　偈颂一百一十七首

今朝二月十五，黄面瞿昙灭度。

诸方挝鼓声冤，尽是闲言和语。

一点涅槃心，无人知落处。

山花泪滴如红雨。

释绍昙

释绍昙　偈颂一百一十七首

久雨新晴，物情显焕。

蝶弄海棠阴，莺啼杨柳岸。

声色纯正真，不得一半。

堪笑灵云活眼睛，却被桃花换。

哑，瞎汉瞎汉。

释绍昙

释绍昙　偈颂一百一十七首

杨岐栗棘蓬，赵州殿里底。

一句当机裂万差，尽大地人扶不起。

释绍昙

释绍昙　偈颂一百一十七首

四十年同参，廿余年相别。

不唱菩萨蛮，休暇说佛法。

蓦劄相逢十二峰，我患生盲你患聋。

是圣是凡都莫问，且分苔憩松风。

释绍昙

释绍昙　偈颂一百一十七首

客路奔驰岁月深，朝游东鲁暮西秦。

子规苦劝人归去，血溅岩花几见春。

释绍昙

释绍昙　偈颂一百一十七首

示大家身，为帝王母。

与佛同生，福兼寰宇。

万国欢悰庆诞弥，蟠桃何止宴瑶池。

释绍昙

释绍昙　偈颂一百一十七首

九曲河清产圣人，行尧舜道觉斯民。

万邦翘仰垂衣化，鼓舞春风贺太平。

释绍昙

释绍昙　偈颂一百一十七首

九旬禁足。困鱼止泺。

三月安居，钝鸟栖芦。

圆觉伽蓝俱扫迹，释迦弥勒是他奴。

释绍昙

释绍昙　偈颂一百一十七首

筴笋剪龙须，山茶烹雀舌，

款客话家私，各打乡谈说。

闽蜀同风，浙音迥别。

老倒芝峰耳重听，子规声诉三更月。

释绍昙

释绍昙　偈颂一百一十七首

倾倒投子油瓶，拗折龙孙头角。

大炉鞴裹烹煎，香透千岩万壑。

殷勤奉供昔年高卧白云僧，与无舌人从头咬嚼。

咬得著，鼓舞升平，

唱村田乐。

释绍昙

释绍昙　偈颂一百一十七首

跨弄蹄驴，住疏壁院，

千古遗风今再见。吞吐何须栗棘蓬，

煅炼已成丹九转。倾出瓶壶，

寒光闪电，扶危妙在通权变。

释绍昙

释绍昙　偈颂一百一十七首

九旬禁足山嫌多，那更重加一月遥。

不解六根门互用，蜡人铁做也应消。

释绍昙

释绍昙　偈颂一百一十七首

八月秋，休处热。

塞雁来宾，井梧凋叶。

衲曾拄杖知时节，千里万里一条铁。

释绍昙

释绍昙　偈颂一百一十七首

监本祖庭花东西争擢秀。一等放清香，

不分新与旧。枝枝叶叶，

陡顿精神，妆点芝园劫外春。

释绍昙

释绍昙　偈颂一百一十七首

秋菊铺黄，茱萸裛翠。

彭泽渊明，清吟浊醉。

一年一度赏东篱，蹉过重阳总不知。

因甚如此，逐物意移。

释绍昙

释绍昙　偈颂一百一十七首

罢亚黄云精神玉粒。熟知稼穡人。

著意勤收拾，已收拾，

舂石坠腰，炊香满室。

客来唱曲贺丰年，抚髀清欢，

莫嫌贫极。

释绍昙

释绍昙　偈颂一百一十七首

杨岐驴弄蹄，天衣雁沉影。

两个老无知，语不分邪正。

何似火炉头话，无主无宾。

是非审定，不违法印。

我王库内岂有是刀哉。古今多少人以橘皮为火，

纷然错认。哑，

列灰煨杀谁深省。

释绍昙

释绍昙　偈颂一百一十七首

航海而来，而壁而坐。

未明直指单传，先被梁王勘破。

当门齿露风，只履归何早。

熊耳峰前，累累荒草，

至今惹得行人笑。

释绍昙

释绍昙　偈颂一百一十七首

昨宵送旧，今日迎新。

迎新送旧，费尽精神。

新旧两头忘记了，始知今日是元正。

不用借婆衫子拜，今年人是去年人。

释绍昙

释绍昙　偈颂一百一十七首

贫苦芝峰，赏元宵节。

宴乐佳宾，将何铺设。

明挑海底灯，细剪亭前月。

打拍东山瓦鼓歌，掤领先剌札，

乐有余，清不彻。

趣味森严，恰似赵州，

曾到未到，吃杯杯茶，

洞山生姜不改辣。哑，

不是知心向谁说。

释绍昙

释绍昙　偈颂一百一十七首

二月十五，瞿昙灭度。

山鸟悲春，山花泣雨。

尽大地人，有屈无伸处。

独有瑞严拄杖子，铁作心肠浑不顾。

唱玉平歌，欢声满路。

因甚如此，歼厥渠魁，

澄清寰宇。

释绍昙

释绍昙　偈颂一百一十七首

浴乎沂，舞雩归。

道存目击，乐以忘机。

嗟叹奔驰途路客，抛家失业有谁知。

杜鹃啼出血，劝得几人归。

释绍昙

释绍昙　偈颂一百一十七首

薄福值荒年，日餐三顿粥。

两眼挂青山，真味填枵腹。

贫有余，乐不足。

谁管古人见延寿不见延寿，山前麦熟与未熟。

无事岩泉洗耳听，幽禽巧奏阳春曲。

好大哥，快活快活。

释绍昙

释绍昙　偈颂一百一十七首

五髻峰头，怨憎会苦。

热血相喷，重重染污。

个样老妖魔，惭愧今朝死。

粗茶一瓯，粗香一炷，

供养阿侬。

释绍昙

释绍昙　偈颂一百一十七首

愿百劫千生，蓦劄相逢，

好眼看承，好收攀顾。

切莫重行巘险路，背后恐遭人指註。

释绍昙

释绍昙　偈颂一百一十七首

大地全荒总不忧，夺饥人食缚耕牛。

衲僧举止合如是，百炼精金肯博鎎。

释绍昙

释绍昙　偈颂一百一十七首

捞摝群迷，示生五浊。

臭秽通身，如何洗却。

百滚洋铜浇一杓，彻骨清凉，

快活快活。

释绍昙

释绍昙　偈颂一百一十七首

六年偿债芝峰寺，费尽衣盂用尽心。

今日杖藜行活路，笑看花木媚清阴。

释绍昙

释绍昙　寄贺钱{左山右贲}荐福东林和尚

烹金炉去杳无踪，沉影愁看雁过空。

出手与渠重结了，未应碧眼是顽铜。

释绍昙

释绍昙　寄贺钱{左山右贲}荐福东林和尚

钱王活业付东林，古墓埋藏暗箭深。

机正发时谁中的，空山落日几惊心。

释绍昙

释绍昙　寄贺钱{左山右贲}荐福东林和尚

法身边事会多时，端的枯樁弗用疑。

无柄铁鎚轻击碎，心花粲发不萌枝。

释绍昙

释绍昙　寄贺天童灭翁和尚

接人筹室肯雷同，用治后机不犯锋。

把定牢关轻放过，一人标记一株松。

释绍昙

释绍昙　寄华严赜讲师

半生不睹德云翁，悬想经行在别峰。

破一微尘相见了，揭翻华藏十三重。

释绍昙

释绍昙　寄梅墟陈提干

齿履登临乏款延，薰风报谒郁蓝天。

拂尘未下云檐榻，采宝新归海国船。

乘兴□□迷柳下，搜吟□梦到梅边。

何时握手东林社，重结三生未尽缘。

释绍昙

释绍昙　寄石溪和尚自雁宕归

雁峰削玉锁层阴，彷佛梅阳瘴面春。

回首揭天挝毒鼓，声怨何止十三人。

释绍昙

释绍昙　寄紫箨茶与虎丘石溪

箨龙衔味噀春英，香入萝窗午梦清。

笑汲新泉烦陆羽，贵图尊宿眼增明。

释绍昙

释绍昙　假庵

穿凿虚空幻架成，从来共住不知名。

笑他借位明功底，错认檐头雨滴声。

释绍昙

释绍昙　肩袋过水布袋赞

这汉一生弄险，爱向风波里辊。

肩个布袋截流，脚下不知深浅。

劈箭机先，路通一线。

释绍昙

释绍昙　简州性上人求语

春山杜鹃啼，苦劝人归去。

声碎竹林风，血染花梢雨。

我老无家可得归，萝窗睡饱云黏衣。

山童推枕破残梦，报道有僧开竹扉。

何方圣者来寻讨，解包颺下青龙钞。

便欲庭前纵火焚，净地岂容狼藉了。

问渠何日离飞来，两月奔驰未到家。

好劝急归休歇去，春风落尽武林花。

释绍昙

释绍昙　见湖心老僧暑夜发书因成口占

八十山翁夜发书，援毫气蹙汗流珠。

自怜一把清闲骨，家火地镝炼得枯。

释绍昙

释绍昙　江西宝兄乞东际

当阳一路没途程，剖破藩篱即觉成。

震旦心宗凌灭尽，到家犹自隔重溟。

释绍昙

释绍昙　节夫

一生坚守居延操，历尽间关见老成。

菊噀晚香松傲雪，短筇扶瘦日寻盟。

释绍昙

释绍昙　净慈送拱侍者之天童参天目

无孔铁鎚三五百，烹金炉里铸成来。

就将一个轻抛掷，击得玲珑窍子开。

释绍昙

释绍昙　净妙室为竹院可都正说

一尘不立所依亡，脱体灵胆自放光。

巨陃三玄三要语，接人无力下禅床。

释绍昙

释绍昙　镜堂

非明非暗亦非台，万像从教影现来。

刚被老卢书破壁，没尘埃却有尘埃。

释绍昙

释绍昙　居士看日灵照先化去图赞

这豆娘儿，短头折脚。

弄弄鬼精魂，搀先一著。

看日庞公监本獃，深深好与一坑埋。

释绍昙

释绍昙　居士问马祖不与万法为侣图赞

万法本空，与谁为侣。

道得十成，难为共语。

释绍昙

释绍昙　巨源

元无一滴鼓波澜，发得头来海样宽。

举棹迷踪知几许，桃花误作武陵看。

释绍昙

释绍昙　筠溪

虚心中有箭锋机，妙密谁云立处危。

大道陵迟全劲节，香严一击未忘知。

释绍昙

释绍昙　靠布袋常思惟赞

赤骨律穷，单靠布袋。

子细思量，大有事在。

平地要升兜率天，你这汉是颠是騣。

释绍昙

释绍昙　靠布袋看髑髅不开口笑赞

笑不露唇，见不透脱。

布袋靠得虽牢，髑髅枯眼再活。

若要活奉化，肚肠尽情拈却。

释绍昙

释绍昙　靠袋睡赞

自与尘劳交辊，肚里千机万变。

虽然靠布被头，疑你睡得未稳。

释绍昙

释绍昙　靠袋睡赞

弄尽千般死伎，布袋全身靠倚。

寻思总是虚花，不如打觉瞌睡。

释绍昙

释绍昙　空华严号明海

一片虚凝鉴古今，持蠡难测几何深。

十三华藏重重现，照彻微尘古佛心。

释绍昙

释绍昙　哭栅石壁

心镜交光十四年，谁知失照髑髅前。

春风梦绕福城路，忍听乱啼花坞鹃。

释绍昙

释绍昙　懒翁

口生白醭怕开言，几度抬身又困眠。

佛法从教陈烂却，权衡不在老夫边。

释绍昙

释绍昙　老农

畲田击壤乐年丰，不与儿曹戏剧同。

问著义皇已往事，钁头倒把舞春风。

释绍昙

释绍昙　礼大梅塔

即心即佛已随邪，况与庞翁乱撒沙。

茅舍从兹混尘迹，老梅羞放雪中花。

释绍昙

释绍昙　礼香山汤禅师

寂寞空山宴坐时，千钧重寄一丝危。

直饶双眼频开合，著处由来不自知。

释绍昙

释绍昙　礼云门千岁塔

越山清绝无尘翳，不到胡僧取次埋。

辄莫更加千岁寿，也须和骨洗将来。

释绍昙

释绍昙　李翱见药山图赞

天本藏云，瓶元贮水。

不会看经。那堪指示。

寄语唐朝李相公，只须著眼听松风。

释绍昙

释绍昙　李白醉骑驴图

酒渴思鲸饮，金鸾早退朝。

醉身扶不起，压折老驴腰。

释绍昙

释绍昙　琏监寺１

烹金炉里脱胚{左车右军}，妙斲初无爷凿痕。

汝质自成瑚琏器，我侬甘作破沙盆。

释绍昙

释绍昙　琏监寺２

曾把杨岐破屋撑，闲骑驴子弄蹄行。

犯寒踏月慈溪上，冷笑梅兄太瘦生。

释绍昙

释绍昙　邻峰艮上人１

四十余年别故乡，梦魂时复到藏王。

春风九曲溪头寺，桃花翻霞柳弄枘。

释绍昙

释绍昙　邻峰艮上人２

短筇扶瘦扣烟萝，款问东山瓦鼓歌。

老倦不能讴唱得，隔窗幽鸟语尤多。

释绍昙

释绍昙　灵叟小师悟垓侍者求语

碧落一碑无赝本，非草非真非隶篆。

镜样渝江彻底清，字义炳然人少见。

灵叟珍藏岁月深，南来吴越人争寻。

瘞鹤铭辞匪同调，寒山诗句非知音。

纷纷问字谁亲切，勾不成勾丿不丿。

争得卢公赛子云，一肩担荷柴冲折。

临行密付阿谁边，妙处休云子不传。

索性扫除元字脚，义天云净月孤玄。

释绍昙

释绍昙　灵照女赞

几对丹霞斗活机，恶心肠有老爷知。

笊篱妥得春风满，不直分文卖与谁。

释绍昙

释绍昙　六言山居

野菜花飞胡蝶，古藤枝挂清猿。

闲倚柴门看倦，枕肱高卧云根。

释绍昙

释绍昙　六言山居

积雪封无过路，乱云堆满空庭。

我也谁能扫得，掩关且读残经。

释绍昙

释绍昙　六言山居

盘石新封翠藓，破龛重绕青萝。

唤起惊回残梦，月筛林影婆娑。

释绍昙

释绍昙　六言山居

粉芋头煨软火，懒黄菁煮沙瓶。

饭后乌藤用事，小奚忙启岩扃。

释绍昙

释绍昙　六言山居

石磵霜凝松粉，竹篱雪点梅肤。

春到山家日远，愧贫管领全无。

释绍昙

释绍昙　六言山居

晓迳旋除榛翳，午厨要款雘僧。

童子扫雪归晚，忍饥趁机□娇藤。

释绍昙

释绍昙　六言山居

香雾晓垂帘幕，幽禽春弄笙簧。

谁料贫无一物，迩来富敌君王。

释绍昙

释绍昙　六言山居

两耳炉焚柏子，一拳不养菖蒲。

客至莫谈尘事，略寒温外跏趺。

释绍昙

释绍昙　六言山居

得夫心无半点，圣凡机裂千差。

终日山禽聚集，且无个去衔花。

释绍昙

释绍昙　六言山居

香醉人寻梅坞，马嘶声度云坳。

急把柴门深掩，从教小外推敲。

释绍昙

释绍昙　龙渊

未施爪距攫风云，玉鉴光寒不染尘。

昨夜寒涛轻蘸月，赚他无限抉珠人。

释绍昙

释绍昙　吕洞宾见黄龙图赞

铛煮乾坤，粟藏世界。

纵得长生，终成败坏。

不是黄龙盖覆伊，太阿补履岂如锥。

释绍昙

释绍昙　律宗玉维那三人礼石佛求语

老倒南山犯真律，三生凿破寒岩石。

不立名中强立名，弗狼籍处成狼籍。

儿孙膝下有黄金，拨草瞻风远访寻。

三拜起来发一叹，方知老子错留心。

天真自性佛不管，顽石头边讨甚碗。

费尽钳鎚多破绽，乌藤紧捉从头看。

释绍昙

释绍昙　梅窗

溢目湖山看不足，引清吟有此云房。

檐牙挂月横疏影，隙眼通风度暗香。

夜掩只疑和靖宅，晓开争看寿阳妆。

兰兄礬弟休相怜，斗室难为纳众芳。

释绍昙

释绍昙　梦庵

肱枕萝窗饱黑甜，华胥游遍鹤蹁跹。

不思议境全机路，何待逢人竖起拳。

释绍昙

释绍昙　妙恩侍者求语

一奁春锦斗鲜明，较古菱花越样清。

照影不应呼小玉，至今湖海客关情。

释绍昙

释绍昙　明月谷血书华严蒙恩宣入内庭

一回{上祝下土}破娘生指，血染春风开杂花。

香喷龙王宫殿满，胡僧嗅得鼻头喎。

释绍昙

释绍昙　南桥

渡驴渡马已多时，踏断何妨入水泥。

赡部洲人争弄险，要渠知有截流机。

释绍昙

释绍昙　南山

寿岳名标自古今，万年松矮翠成阴。

东篱采菊悠然见，珍重渊明眼有筋。

释绍昙

释绍昙　南杨判镇以诗问安次韵

拙养自林泉，鏖战惊蛮触。

心灰百念寒，虐焰肯停蓄。

猗欤子云翁，惜我如龟玉。

无复献楚庭，终期毁于椟。

释绍昙

释绍昙　讷翁

纵悬河辩诳痴愚，理尽辞穷口嗫嚅。

卒急未能谈吐得，相看摩捋白髭须。

释绍昙

释绍昙　宁藏主省师兄求语

橘州文学石桥书，妙画雄才举世无。

宗说俱通心眼活，奇哉老蚌出双珠。

百年凛有遗风烈，行处同途不同辙。

知翁真得虎头痴，月峰清照峨嵋月。

分飞雁影各东西，几对秋风叹离别。

去去吴天净如洗，淡墨联书形字义。

释绍昙

释绍昙　庞婆报儿儿即倚锄立化图赞

小姝先行，老爷踵去。

无意奔丧，急寻死路。

哭泣煞孤孀这老娘，钁头边事难分付。

释绍昙

释绍昙　裴相国参黄蘖图赞

大小痴禅，对谈甚底。

背后人听，不能夺耳。

切莫求安古佛名，当头便触贤侯讳。

释绍昙

释绍昙　蓬维那号鳌山求语

制断任公子钓轮，波腾岳立几千寻。

曾郎梦觉方惊险，撒手悬崖死却心。

释绍昙

释绍昙　蓬州如行图僧求偈

懒受神仙不死方，弃蓬莱入野僧房。

莫教错下风幡语，头被傍人剃得光。

释绍昙

释绍昙　瓢泉

当阳剖破劫壶来，见彻根源眼有沙。

临际爷爷得一杓，葛藤浸烂又萌芽。

释绍昙

释绍昙　平山

一镜面铺非划削，且无高下与人争。

拟从顶{左宁右页}寻玄路，著脚须防有赚坑。

释绍昙

释绍昙　平溪

一片寒光湛不流，古今谁解觅源头。

东西虽有地如掌，未许南泉闲牧牛。

释绍昙

释绍昙　鄱阳恭上人求语

鄱阳风鼓浪千寻，彻底探穷不顾身。

塔主连声呼莫莫，截流机峻恐惊人。

释绍昙

释绍昙　破衲

通身百杂碎，谁解成褫得。

鸡足紧收藏，当来问弥勒。

释绍昙

释绍昙　璞庵

含藏一片玉连城，三度亲曾献楚庭。

未跨门时琢雕了，春风深锁绿萝扃。

释绍昙

释绍昙　朴庵

确实行藏与古俦，略无半点诈明头。

竖粗拳验方来眼，未跨门时见便休。

释绍昙

释绍昙　普化赞

大悲院里趁村斋，卒死无人出地埋。

捏怪凌空摇木铎，春风处处露尸骸。

释绍昙

释绍昙　栖岩

拗折妆藤枝，靠全险崖句。

佛祖谩寻踪，无你湊泊处。

释绍昙

释绍昙　契庵

语言道断转玄枢，千圣机关尽密符。

接向上人通一路，拳头竖起莫嫌粗。

释绍昙

释绍昙　谦翁

具通方眼放{嗤口换目}盲，争肯先人一步行。

穷四部洲求逊让，看来不出老先生。

释绍昙

释绍昙　樵隐

斫得块柴担不起，和云颺下枕头边。

梦魂不涉人间世，肯把黄梅破钵传。

释绍昙

释绍昙　清凉礼先师遗像

白云迷谷云铺阶，老倒清凉眼著沙。

若问普通年远事，三千里外摘杨花。

释绍昙

释绍昙　泉大道赞

赤身跳入毒龙潭，血战积压他死几番。

挣撰出来噇钵酒，郴州六月火云寒。

释绍昙

释绍昙　泉山

接得灵源正脉亲，险崖机里解翻身。

莫教倒岳倾湫去，浸杀茫茫大地人。

释绍昙

释绍昙　人我担

骨露皮穿未肯休，冥机蛮触战蜗牛。

一肩人我都担了，遍界从教是髑髅。

释绍昙

释绍昙　仁座主自西山来求语

灯窗苦读觉身癯，暂握筇枝访野夫。

爱竹劲思持玉节，看梅闲共数银须。

西山月冷归招隐，南岳风清欲步趋。

灵利莫教人指去，且教船子老江湖。

释绍昙

释绍昙　日本澄上人

扫尽机缘万法空，灯潭不许卧苍龙。

翻身踏断来时路，家在海山云外峰。

释绍昙

释绍昙　日本慈源禅人归国请偈

牧间今睥六十八，湖上掩关期养拙。

万缘不挂一丝头，对客懒饶三寸舌。

问吾道，秧田泼绿农夸好。

问吾禅，烟林噪晚声未闻。

无端外国人瞒我，插片木头讨甚麽。

吃盏粗茶送出门，海山啼断催归鸟。

释绍昙

释绍昙　日本国光禅人旋乡求语

大唐国，日本国，

临风放出辽天鹘。不隔重溟见得亲，

依然却被重溟隔。光禅拚不顾浑身，

咬定牙关力访寻。白浪堆头航一苇，

普通年远只如今。焚香扣我西来旨，

三十乌藤敲出髓。非佛非物亦非心，

拟议白云千万里。结成不共戴天冤，

怒气蒸云走出门。这回必要讨分晓，

归问阿斧隆长老。

释绍昙

释绍昙　日本然上人１

横担楖栗走诸方，佛祖玄关路转长。

放下身心归故隐，金乌依旧出扶桑。

释绍昙

释绍昙　日本然上人２

奔趋客路困尘泥，蚁梦方酣蝶梦飞。

赖有啼鹃知此意，一声声劝不如归。

释绍昙

释绍昙　日本玄志禅人请语

上人幼负凌云志，十五为僧今廿二。

鲸波不怕险如崖，远涉要明西祖意。

老松阴下扣烟扉，未透慈溪劈箭机。

满口乡谈学唐语，帝都丁唤那斯祁。

粗拳便欲拦胸{上祝下土}，又恐傍观分背触。

快归省问老传衣，古磵寒泉休瞪目。

释绍昙

释绍昙　磉石

鎚凿工夫见十全，润时知雨玉余温。

看渠负载擎天柱，个个无非硬脚跟。

释绍昙

释绍昙　山水图

招提依约在烟萝，酒旆风微拂钓蓑。

欲税云林归卜隐，山灵应笔赚人多。

释绍昙

释绍昙　山叟

不褒红尘有利名，閒听幽鸟静看云。

羲皇世上无穷乐，曝背茅檐策几勋。

释绍昙

释绍昙　烧笋

稚子相呼脱锦衣，饷春不减道山薇。

翻身跳入炉中浴，透得山僧啮镞机。

释绍昙

释绍昙　石庵

确硬工夫做十全，宾关深锁绿萝烟。

险崖机峻无人透，几见春山蕨竖拳。

释绍昙

释绍昙　石壁

一方峭峻绝安排，立处还同万仞崖。

卢老倩人书不得，春日濈濈长莓苔。

释绍昙

释绍昙　石灰

炉鞴亲从锻炼来，十分确硬亦心灰。

盖空王殿承渠力，合水和泥做一回。

释绍昙

释绍昙　石井

打硬工夫搆得深，谁知水底有蓬尘。

放开一线路头活，落赚几多明眼人。

释绍昙

释绍昙　石室和尚赞

面孔得人憎，脑中秋月皎。

做处没瘢痕，用时成要妙。

见明极透出夜明帘，依圆照烂煨文武火。

几处移场弄险机，电卷风旋人绝倒。

释绍昙

释绍昙　石溪自雁宕避难回天童巢云

苍鹰俊翼倦摩霄，岩下深云稳寄巢。

且放愁胡双眼闭，恐惊群鹭宿寒梢。

释绍昙

释绍昙　拾得磨墨赞

面皮顽恶发须忪，磨墨元来也不中。

冷看他人书淡字，不知污得布裙浓。

释绍昙

释绍昙　拾得磨墨赞

可怜拾得，侧望徒劳。

墨有消时恨不消。

释绍昙

释绍昙　世尊乞食归放拄杖以手拄颐坐眠赞

雪岩曾经苦，勤行七佛仪。

持钵不得食，诈道不闻饥。

六环锡重，无力扶持。

颺下拄颐眠一觉，梦中消息许谁知。

释绍昙

释绍昙　示宝头陀之径山打钟

劳生梦寐分途辙，深省一声何处发。

客系枫林半夜舟，僧敲烟寺黄昏月。

争似凌霄峰顶头，怒鲸吼彻千林秋。

饱噇眠汉不知晓，有眼如盲还听否。

我侬会得无闻性，说与头陀终不信。

不信试归撞击看，风递落花山意寒。

释绍昙

释绍昙　示日本景用禅人

日本国与大唐国，一片皇风无间隔。

如将枣置针锋，破草鞋跟天地窄。

上人满腹{上祝下土}疑团，夷夏区分扣牧间。

老懒不能分说得，隔林春鸟语绵蛮。

当机为汝分明举，不涉离微急荐取。

佛祖玄关错踏翻，金乌飞上珊瑚树。

释绍昙

释绍昙　疏山送道州如矮归湘西

笔头俊逸眼头亲，邈得疏山矮子真。

落雁图边轻展看，谁云不是道州人。

释绍昙

释绍昙　疏山送日兄归玄沙

疏山觅得曹家女，娇舞西风不解羞。

归与谢郎称万福，免教红烂在渔舟。

释绍昙

释绍昙　疏山塔

衲僧毛病没星星，刚被傍人授记成。

万壑松涛撼明月，隔溪误认倒屙聋。

释绍昙

释绍昙　疏山塔

活被人埋汝水濆，新丰一曲杳无闻。

可怜娇舞曹家女，不嫁春风嫁白云。

释绍昙

释绍昙　双溪

朝过正派竞分支，那个源头肯放低。

堪笑截流人不荐，从东过了又从西。

释绍昙

释绍昙　舜待者以拙自处请语为警

大地人求巧，子独全其拙。

吃饭倒把匙，刺眼翻著袜。

只知困守株，不愁飞辩月。

天真未解分，混沌一团铁。

抱璞寻炉鎚，巧手难施设。

朼来就拙玲珑阴，毡拍板合无弦琴。

摘杨黄花嗑然笑，樵童牧竖皆知音。

岂不见棱道者，破七蒲团无缝罅。

鬼窟翻身呼大差，卷起帘来见天下。

又不见隆藏主，此是吾家睡虎子。

气肃西风牙爪露，千林扫迹无狐兔。

须知巧自拙中出，巧拙到头无处觅。

无寻觅处知端的，急来与汝粗拳吃。

释绍昙

释绍昙　舜兄南山为僧后归东林

新生白额眼光摇，肯向南山恋旧巢。

背蹭西风行一转，人惊不过虎溪桥。

释绍昙

释绍昙　松上人求古林

秀擢威音劫外春，灵根盘结几何深。

挺生临济清凉树，尽大地人来息阴。

释绍昙

释绍昙　松州

一道阴凉自古来，依稀临济手亲栽。

枝枝叶叶垂清露，点得合城人眼开。

释绍昙

释绍昙　嵩岳珪禅师移树图赞

野树无要作麽移，盖头茅免八风吹。

直饶深入那伽定，弄鬼精魂谁不知。

释绍昙

释绍昙　送辩兄归松江

听清猿罢啼烟霞，声色纯真未到家。

一曲吴歌归棹稳，松江雪点白蘯花。

释绍昙

释绍昙　送椿兄之蒋山

老全凌霄彻骨穷，强书白契卖虚空。

要将刀尺分长短，须向钟山问宝公。

释绍昙

释绍昙　送东川本之太白

万松关险路萦纡，门掩深云窄有余。

佛过低头不妨得，且图人见额边珠。

释绍昙

释绍昙　送鉴禅人自天童之江心

东谷生涯彻骨贫，烦君说与了师兄。

一从凤宿龙巢后，宝殿无人步月明。

释绍昙

释绍昙　送节操翁住阎寺

早年教海已驰名，破衲青灯究一经。

不惜虚空开口说，肯教顽石点头听。

宸奎锡命旌梅坞。丹桂飘香供柏庭。

释绍昙

释绍昙　送杰兄归子云墨池

凌风倒握瘦藤枝，来探坡仟浣墨池。

染污一身难洗雪，到家莫使子云知。

释绍昙

释绍昙　送径山圆兄乱后归乡

故国类尘惨甲兵，劳生终日望升平。

军持带得龙渊水，归去何妨一洗清。

释绍昙

释绍昙　送镜兄之虎丘

虎岩老虎太威狞，平地拿人死复生。

背却西风行一转，髭须倒捋两三茎。

释绍昙

释绍昙　送俊兄归桃源省母

故国胡尘蔽不开，拿舟深入武陵家。

野桃花映娘生面，莫学灵云眼著沙。

释绍昙

释绍昙　送老闻归安公

楼至一双粗脚踪，分明弄假却成真。

去将锹子从跟划，免踏春泥惑乱人。

释绍昙

释绍昙　送林荆州归蓬莱

蓬莱山翁抱仙骨，稳跨长鲸游八极。

玉壶深贮海山云，十载穷幽归未得。

年业骨蜕壶倒空，长鲸又化为苍龙。

了无一物可依倚，卷舒出没云无踪。

而今返旆蓬莱去，直欲追寻赤松子。

与渠击碎大还丹，为渠塞断长生路。

示之肘后符，佛魔敛裧龙蛇趋。

授之不传诀，珊瑚枝枝撑著月。

阿呵呵，胸次风流和几何，

我分岩扃饱黄独，佳音听取到烟萝。

释绍昙

释绍昙　送绵袄与东冈

罗纹结角见踪由，翻著从教刺眼休。

线路放开绵密密，瞿昙踢出脚尖头。

释绍昙

释绍昙　送勉华严见本师

秦望山前撞老爷，一拳打得鼻头喎。

衲僧气息都忘了，无复寻香嗅杂华。

释绍昙

释绍昙　送明兄之天童

古蛮丝裹块焦桐，色带凌霄劫火红。

送与天童弹一操，风前月下滴丁东。

释绍昙

释绍昙　送清兄见天童并扣石溪

前宝公兮后宝公，分身说法在玲珑。

访寻不用论宾主，十二面门元一同。

释绍昙

释绍昙　送日本尔侍者

径山无法与人传，几度亲遭劈面拳。

今日大唐回首去，鼻头元在口皮边。

释绍昙

释绍昙　送如兄见枯樁

枯樁一语错流传，碍塞平人万万千。

百杂碎时须跳出，莫教坐在法身边。

释绍昙

释绍昙　送僧参太白痴绝和尚并石溪和尚挂牌

前宝公兮后宝公，分身说法在玲珑。

参寻不用论宾主，十二面门元一同。

释绍昙

释绍昙　送僧归岳麓印传灯

袖舞秋风尾瘦藤，南归岳麓看传灯。

先寻古殿经行处，唤醒当年吃攧僧。

释绍昙

释绍昙　送剡源讲师住华亭延庆

三周讲得坠开花，法眼无瑕却有瑕。

切莫朱泾访船子，一桡摵碎泼生涯。

释绍昙

释绍昙　送舜侍者见万寿退耕和尚

湖山深处侍巾瓶，错认频呼小玉声。

急掩耳待寻活路，司南车在阖闾城。

【卷08】

释绍昙

释绍昙　送悟侍者参育王偃溪和尚

茂阴深处击寒冰，洗得娘生两耳清。

塞断不听呼小玉，顺风来听偃溪声。

释绍昙

释绍昙　送悟侍者归天台葬父

不学那吒拆肉还，小沙弥有恶机关。

一拳{上祝下土}杀深埋了，倒卓天台作寿山。

释绍昙

释绍昙　送雪窦圆兄归疏山

锦镜浓妆蜀样花，没尘无处惹尘埃。

好归说与曹家女，已是当堂打破来。

释绍昙

释绍昙　送佑兄之仰山

仰山活业苦无多，畲片荒田种粟箩。

去与一锄翻到底，听渠叉手道如何。

释绍昙

释绍昙　送悦兄归篆江省母

万叠稼阴衬落花，一江流水篆纹斜。

娘生面目无遮护，见得分明始到家。

释绍昙

释绍昙　送云卧接待庵主

云卧遗风仰正传，接人全在钁头边。

临机不用闲忉怛，自有春山蕨竖拳。

释绍昙

释绍昙　送载上人往天童更依

教眼年深似拍盲，金篦刮了膜重生。

说天童有翳晴药，妙手轻轻点即明。

释绍昙

释绍昙　颂古五十五首

古洞桃花发嫩枝，施朱施粉两相宜。

要渠成结千年实，多谢春风著意吹。

释绍昙

释绍昙　颂古五十五首

田库翁翁两鬓霜，苦贫浊酒弄觥觞。

儿孙步步相随逐，扶得归家又发狂。

释绍昙

释绍昙　颂古五十五首

收拾成都卖卜家，君平术肆独宏开。

闹中人献支机石，掀倒卦盘归去来。

释绍昙

释绍昙　颂古五十五首

一块郴州铁，浑仑擘不开。

轮车槌击著，雪刃暗飞来。

释绍昙

释绍昙　颂古五十五首

势罢奴欺主，年衰鬼弄人。

南泉招致得，冷泪湿衣巾。

释绍昙

释绍昙　颂古五十五首

落赖儿郎自小愚，为贪花酒废诗书。

当时早得严师训，破坏箕裘未到渠。

释绍昙

释绍昙　颂古五十五首

美如西子离金阙，娇似杨妃倚玉楼。

犹把琵琶半遮面，不令人见转风流。

释绍昙

释绍昙　颂古五十五首

拂苔高卧白云根，梦绕春风锦绣园。

蓦听采樵歌一贡，醒来月挂客愁村。

释绍昙

释绍昙　颂古五十五首

碧绿青红百样花，尽从春色巧安排。

不知春色端倪处，平地危分万仞崖。

释绍昙

释绍昙　颂古五十五首

黄金肌骨铁心肠，晓出重城眩巧妆。

赚入涅槃门路去，连天荒草看人忙。

释绍昙

释绍昙　颂古五十五首

拟学鹏抟九万风，谁知折翅鸟窠中。

至今秦望出前雨，血泪千林花泪红。

释绍昙

释绍昙　颂古五十五首

苦恋京华一肯归，行装须待送穷时。

茆舡寂寞烟汀月，别后何人更有诗。

释绍昙

释绍昙　颂古五十五首

仙翁还旆武陵家，仙女欢迎步彩霞。

贫弄玉箫频劝酒，不如凋尽碧桃花。

释绍昙

释绍昙　颂古五十五首

南阳家法是人知，刚被丹霞教坏伊。

致使亲生龙凤子，一时翻作鼠黏儿。

释绍昙

释绍昙　颂古五十五首

送目群飞野鸭边，不胜情事与谁论。

轻轻扭定娘生鼻，海月山云亦断魂。

释绍昙

释绍昙　颂古五十五首

脱体无依是病由，直须大死一回休。

西江吸尽无涓滴，便解人前不识羞。

释绍昙

释绍昙　颂古五十五首

闪电光中夺信旗，怒雷一击丧全机。

从兹独据雄峰顶，佛祖低头听指挥。

释绍昙

释绍昙　颂古五十五首

鼻孔亲遭扭捏来，乞儿得食向人夸。

雄峰独坐称奇特，断绠何曾是活蛇。

释绍昙

释绍昙　颂古五十五首

破镜生儿借似金，晨昏不敢离烟林。

羽毛长就飞求食，聚口纷争吃母心。

释绍昙

释绍昙　颂古五十五首

学得陶朱小术些，当场撮弄数般花。

虽然过得常人眼，到底难瞒是作家。

释绍昙

释绍昙　颂古五十五首

云鬓慵梳劣性多，逢人专要逞偻{左忄右罗}。

门前落节归夸后，不柰斧斧咬齿何。

释绍昙

释绍昙　颂古五十五首

飞骑将军入虏庭，兵机炼得十分精。

谁知败绩缘欺敌，致使凌烟易姓名。

释绍昙

释绍昙　颂古五十五首

南国江山入战图，生灵何处问渔樵。

凭君休说封侯事，一将功成万骨枯。

释绍昙

释绍昙　颂古五十五首

柳挂金丝莺织晓，花铺翠锦蝶眠春。

见成一幅新图画，不待王维手眼亲。

释绍昙

释绍昙　颂古五十五首

胡饼朝朝供一僧，知他结了几生冤。

甜瓜换得胡卢种，才出头来便灭门。

释绍昙

释绍昙　颂古五十五首

赤穷王老卖浑身，贱似黄金贵似尘。

不费分文收买得，一程送与采樵人。

释绍昙

释绍昙　颂古五十五首

太平时节岁丰登，旅不赍粮永不扃。

官路无人夜无月，唱歌归去月三更。

释绍昙

释绍昙　颂古五十五首

村落谁家丑女儿，家将苕萬画蛾眉。

蓬人掩鼻嫌腥秽，鸦臭当风自不知。

释绍昙

释绍昙　颂古五十五首

白发宫娃不解愁，满头犹自插花枝。

曾缘玉儿君王灶，准拟人看似旧时。

释绍昙

释绍昙　颂古五十五首

霜拂金鞍玉坠腰，鸡声催入紫宸朝。

何如云壑饱清梦，残月半窗松影摇。

释绍昙

释绍昙　颂古五十五首

浊酒松醪吃两钟，醉拖长袖舞春风。

天崩地裂谁能管，几见落花堆乱红。

释绍昙

释绍昙　颂古五十五首

吃粥吃饭过，听风听雨眠。

风光俱买尽，不费一文钱。

释绍昙

释绍昙　颂古五十五首

十字街头铺席开，牛溲马勃尽收来。

等闲落在名医手，贵贱无非是药材。

释绍昙

释绍昙　颂古五十五首

八面玲珑逗月寒，要寻形影十分难。

无端平地生层级，湘北潭南作样看。

释绍昙

释绍昙　颂古五十五首

颺下山藤设意深，嗅乌喙药祸沾身。

脚跟未断红丝线，智鉴难逃明眼人。

释绍昙

释绍昙　颂古五十五首

爝火初经一线开，宝盘终日自萦回。

也知物理关人事，历尽崎岖心始灰。

释绍昙

释绍昙　颂古五十五首

荒废人家命蹇迍，行年在坎鬼临身。

烧钱远送他方去，转祸来为五福神。

释绍昙

释绍昙　颂古五十五首

幼小勤书懒出门，春风花柳自村村。

芳心不被笙歌引，时把唐虞子细论。

释绍昙

释绍昙　颂古五十五首

剪酥蹙锦上林花，晓怯春寒不放开。

蓦听一声挝羯鼓，檀心远送异香来。

释绍昙

释绍昙　颂古五十五首

白发将军坐碧油，教婴儿打百花扑。

被人驰马拿将去，犹把兵书说未休。

释绍昙

释绍昙　颂古五十五首

飞骑将军入虏庭，钥旗未动死生分。

战酣驰入中军寨，且听元戎议赏勋。

释绍昙

释绍昙　颂古五十五首

笼养翎毛不记名，春来巧弄百般声。

临风放出丹山凤，多谢箫韶奏九成。

释绍昙

释绍昙　颂古五十五首

霜风括地扫枯莇，谁觉东君令已回。

唯有岭梅曾漏洩，一枝先向雪中开。

释绍昙

释绍昙　颂古五十五首

绿萝窗底枕肱时，梦绕华胥客路迷。

听得烟村一声笛，醒来元是住居西。

释绍昙

释绍昙　颂古五十五首

九十芳春日，游蜂竟采花。

花归蜜房尽，残叶落谁家。

释绍昙

释绍昙　颂古五十五首

道冠儒履佛袈裟，弄鬼精魂却有些。

多谢宝公勤照拂，双檮枯尽再生花。

释绍昙

释绍昙　颂古五十五首

柏板门槌伎俩穷，人前偏要辱宗风。

驴鸣狗吠成狼籍，瞒得梁王屈宝公。

释绍昙

释绍昙　颂古五十五首

十年不作觚棱梦，一旦来从帝苑游。

召对金鸾酬一问，布衣脱下便封侯。

释绍昙

释绍昙　颂古五十五首

春有百花秋有月，夏有凉风冬有雪。

莫将闲事挂心头，便是人间好时节。

释绍昙

释绍昙　颂古五十五首

竺乾遫得屠龙技，袖隐神锋入海南。

弄巧不消人一笑，九年面壁好羞惭。

释绍昙

释绍昙　颂古五十五首

平白将身入草窠，折娘生臂冻驴腰。

一年一度嵩山雪，雪有消归恨不消。

释绍昙

释绍昙　颂古五十五首

通身红烂业非轻，血染千山草木腥。

一阵西风卷黄叶，月华如水满空庭。

释绍昙

释绍昙　颂古五十五首

幽赏春华到画桥，金丝拖柳锦翻桃。

临风不识东皇意，却听流莺舌弄娇。

释绍昙

释绍昙　颂古五十五首

身后身前不丈夫，钁头边事想含糊。

不知费几苍松机，换得渠侬破钵盂。

释绍昙

释绍昙　颂古五十五首

不依本分去担柴，负石黄梅验作家。

半夜三更设分晓，和糠舂出古菱花。

释绍昙

释绍昙　太虚

廓然寥豁绝边垠，一点云生翳眼尘。

真达不疑融万象，更须知有路翻身。

释绍昙

释绍昙　坦老求题真歇宏智竹庵同游雁山酬唱真迹轴后

天生三个老冤魔，狭路相逢没柰何，

□把肚肠搂抉看，曲於四十九盘多。

释绍昙

释绍昙　题拗韁牛

陇树冥冥日向西，苦贫芳草不知归。

牧童尽力拽得转，在在暝烟深翠微。

释绍昙

释绍昙　题放山堂

一击　￠关八字开，石头机路滑如苔。

危分险布知多少，排闼从渠辊入来。

释绍昙

释绍昙　题佛迹岩

一度拚身透险崖，石头机路骨如苔。

脚跟点地不点地，立处何曾踏实来。

释绍昙

释绍昙　题荷衣沼

绿荷亲制蔽穷身，池面香风噀古今。

百万军藏藉丝孔，岂知绵密度金针。

释绍昙

释绍昙　题兰蕙

色淡而清，节香而贞。

隐德不耀，咀华含英。

君子同其芳洁，写真不堕丹青。

宜乎孕潇湘幽楚之灵。

释绍昙

释绍昙　题兰蕙

一茎四花，挺然拔萃。

其臭如兰，其标如芷檀啄簇烟而不繁，

劲节疾风而不倚。是以昂山有山林轩昂之志。

释绍昙

释绍昙　题老融群牛图

三三五五戏平芜，踏裂春风百草枯。

莫写沩山僧某甲，恐人悟作祖师图。

释绍昙

释绍昙　题老融猿

危坐禅枝冷，机含毒果深。

直饶扪摸著，未必死偷心。

释绍昙

释绍昙　题披云亭

大地黑漫漫，日月久韬□。

山藤聊一挥，神与境相会。

八纮净无尘，万象镜中翳。

天外出头看，笑擘阑干碎。

释绍昙

释绍昙　题秋堂四兰

灵均侈山林之乐，薄笼绡裦，

幽放檀心。妖舞春风身醉香，

力难扶也。

释绍昙

释绍昙　题秋堂四兰

指玉弹晓，喙檀噀春。

倏尔生妬，阴飚不仁。

释绍昙

释绍昙　题秋堂四兰

久居深林幽寂中，虽隐德不耀。

遇春阳姁妪，笑弹玉指，

十倍精神。

释绍昙

释绍昙　题秋堂四兰

湘英整佩，楚衣告纫。

羲黄荐馥，采采疑真。

释绍昙

释绍昙　题秋堂四兰

纷披佩玉，仆委苔痕。

檐花写恨，难拈楚魂。

释绍昙

释绍昙　题秋堂四兰

娥英吊舜於九疑，泣泪如雨。

佩玉零乱，半委尘泥。

释绍昙

释绍昙　题秋堂四兰

幽石封白，深要掩芳。

隐德不耀，何矜色香。

释绍昙

释绍昙　题秋堂四兰

大雪申威，万木摧拉，

独能擢芳於凝泎中，虽百折不委。

非素有所养，宁不为外侮凭凌者欤。

释绍昙

释绍昙　题四兰

深藏岩谷里，初不要人知。

苦是午难掩，春风得意吹。

释绍昙

释绍昙　题四兰

喜晴弹玉指，林下见幽人。

楚楚湘灵样，肌肤不染尘。

释绍昙

释绍昙　题四兰

佩玉半零乱，繄谁吊楚英。

醉香魂未返，愁听打蓬声。

释绍昙

释绍昙　题四兰

一再荒林雪，全身掩薜萝。

直饶埋没得，争柰鼻头何。

释绍昙

释绍昙　题许由弃瓢图

视尧天下一瓢轻，厌听风梢历历声。

颺下不须频顾恋，始母存取隐沦名。

释绍昙

释绍昙　题圆泽图

月下骑寒犊，三生事细论。

已遭人点检，休弄鬼精魂。

释绍昙

释绍昙　题直夫牛图

三三五五戏平芜，踏裂春风百草枯。

莫写沩山僧某甲，恐人误作祖师图。

释绍昙

释绍昙　题坐禅蝦蟆

一从识得性分明，懒作春池鼓吹声。

闲把六门深锁断，白莲香散水风清。

释绍昙

释绍昙　天台三圣图赞

人无害虎心，虎无作人意。

彼此不关防，何妨打觉睡。

释绍昙

释绍昙　天台三隐赞

门钩弗解开扃，苕箒不能扫地。

解说杜撰文书，背后有人切齿。

释绍昙

释绍昙　天童德大师火后妆五百罗汉画五十三参建净发库砌松行求纪其实二偈

南询五十三知识，辊入天台五百牛。

总被东山涂污了，驴腮马颔得人羞。

释绍昙

释绍昙　天童德大师火后妆五百罗汉画五十三参建净发库砌松行求纪其实二偈

剃得头光快活生，万松影里唱歌行。

脚头脚底通霄路，平处孤危险处平。

释绍昙

释绍昙　天童送深兄归湖州

采樵深入万松关，踏破类云几朵山。

担折蓦知柴束重，掉头归唱月弯弯。

释绍昙

释绍昙　挑荠

小奚挑荠携篮去，寻遍颓垣与荒圃。

根染微黄怯晓霜，叶铺嫩绿滋春雨。

沙瓶鸣井{奭右斗}寒泉，

膏泥濯尽夸芳鲜。松风飋飋沸茶鼎，

晴窗唤醒幽人眠。细嚼甘香凝齿颊，

味与首阳薇不别。茆舍清贫东未涯，

搜吟况有梅梢月。五陵玉筹耽膏腴，

岂知菜味天渊殊。茶罢筇枝发清兴，

山后山前行一转。

释绍昙

释绍昙　铁钉

恶钳鎚下翻身去，个个当阳要出尖。

钉得虚空无缝罅，有完全有不完全。

释绍昙

释绍昙　听叫居亲求语

幼把儒冠颺壁根，朼来巾侍乳峰僧。

吟诗清苦规寒子，舂确辛勤慕老能。

锦镜闲看花琐碎，瀑崖戏击玉棱层。

惜分阴语宜鞭策，望汝来挑暗室灯。

释绍昙

释绍昙　听乌槛角有感送衍上人归乡

黄牛背上乌槛角，声声吹作村田乐。

低入重渊高入云，拟别宫商都是错。

断烟明灭枯岗西，这呜咿唤那呜咿。

天地豁空群动息，野花惊秀不萌枝。

古今酬知何有限，记得完全忘一半。

木人巧弄没弦琴，石女细呈毡伯板。

年来节奏总输君，听彻无声自返闻。

一曲还乡人错听，聚头唤作梅花引。

释绍昙

释绍昙　团栾说无上话图赞

夙世冤憎，聚头合脑。

面面相看，说个甚麽。

释绍昙

释绍昙　团垸俞大夫

贯凤团花巧施设，黑漫漫地转希奇。

做教底板坚宾著，自有傍人彩画伊。

释绍昙

释绍昙　瓦

脚尖踢出烂泥团，妙在陶轮转处看。

盖覆虚空无渗漏，从教头上黑漫漫。

释绍昙

释绍昙　挽王知县

东晋风流继令名，家传真本换鹅经。

廉勤自得官中趣，贫节亲书座右铭。

民感庥仁忘赴壑，子明诗礼为趋庭。

疾风谁料摧梁木，猿鹤悲鸣不忍听。

释绍昙

释绍昙　挽颜伯涯制斡

握手论盟二十年，瘦筇曾约上危巅。

雪崖未遂同观瀑，玉沼何期促孕莲。

桐叶成阴愁引月，菊花无酒冷含烟。

细看新补东林传，十八贤中又一贤。

释绍昙

释绍昙　王庵和刘府教

鹿眠芳草印春庭，月挂萝窗晓半扃。

白发老僧偏爱客，忍寒同看换鹅经。

释绍昙

释绍昙　王鞔鼓

鼓两片皮谩自己，一回拈出一回新。

揭天声响疑涂毒，自有临风侧耳人。

释绍昙

释绍昙　危峰

石头机路难栖泊，险布还同万仞崖。

到顶方知天下小，草鞋跟断更须挨。

释绍昙

释绍昙　煨芋

山房不识春风面，地炉宿火煨红软。

寒涕垂颐午梦醒，饥肠殷殷晴雷转。

霜猿剥啄启岩扉，漏泄天香入翠微。

雾幕烟笼收不得，等闲色引白云归。

破藤床上生涯足，和土和灰擘柔玉。

放憨一饱万缘空，口唱山歌手扪腹。

可中真味与谁论，脯麟脍凤徒腥羶。

向使懒残知有此，肯把虚名眩天子。

释绍昙

释绍昙　煨芋

粪火香凝午梦初，烂煨黄独替春蔬。

山童急把柴门掩，只恐闲云引诏书。

释绍昙

释绍昙　为昌州月上人赞布袋

拄杖不能倚靠，稳跨布袋打坐。

莫怪喷嚏不成，鼻孔元来无窍。

释绍昙

释绍昙　为丘桂岩司门题和靖雪后看梅图

破晓湖山入画时，短蓬摇雪傍疏篱。

一心只在梅花上，冻损吟身也不知。

释绍昙

释绍昙　为圣俞颂橘岩

洞庭秋晚半青黄，须待霜林熟自香。

不向悬崖亲撒手，认皮作炎错承当。

释绍昙

释绍昙　为叔向题坐禅蝦蟆

一从识得性分明，懒作春池鼓吹声。

闲把六根门锁断，白莲香散水风清。

释绍昙

释绍昙　为惟翁题非画图

误入蓬壶影里游，谕盟白鸟下沧洲。

吞波岛屿鳌身黑，映日楼台蜃气浮。

门逆潮开喧海市，纲沿堤晒簇渔舟。

晦明晴雨时时别，难把王维腕力收。

释绍昙

释绍昙　为行可维那题子陵钓鱼

七里滩头古木阴，眼空寰海老垂纶。

无端钓得刘文叔，却把羊裘污欲尘。

释绍昙

释绍昙　为友题水禽

淅淅西风肃杀时，枯荷余得折残枝。

疾风凌风多翻覆，只处姑姑立处危。

释绍昙

释绍昙　为友于题水禽

衰草汀烟寂寞秋，忍寒孤立懒盟鸥。

江湖风味髒髒恶，得缩头时且缩头。

释绍昙

释绍昙　为元首座纸灯船

轻轻点著发光寒，这里停桡舞棹难。

明暗路岐都照破，放行初不犯波澜。

释绍昙

释绍昙　为圆雪岸题侍月

终日忙忙继月明，要看杜撰八阳经。

直饶读到流通分，未必芭蕉著耳听。

释绍昙

释绍昙　为缘积压客求赞

不假闻思修，巨陃圆通路。

更拟问如何，数珠木槌子。

释绍昙

释绍昙　为月上人颂秋潭

白蘯香细桂华清，彻底无痕漾水晶。

刚被寒山心点污，至今照影欠分明。

释绍昙

释绍昙　为张良臣知府题梅图

一篷春雪泛西湖，不觉和身入画图。

千古暗香疏影在，谁云骨冷不容呼。

释绍昙

释绍昙　为周上人赞观音

小白山头花弄影，潮音洞口浪翻空。

圆通门启无人入，闲把轮珠立晓风。

释绍昙

释绍昙　维石

一路机先滑似苔，葛藤窠里出头来。

等闲击著火星迸，堆得大唐人眼开。

释绍昙

释绍昙　闻竺寺迎号服因成口号

丝客纷纷鼓乱挝，两山迎接赐衣来。

白云恐污山翁耳，重锁此门不放开。

释绍昙

释绍昙　闻竺寺迎号服因成口号

祖庭秋晚日增悲，见得芙蓉便展眉。

不与狂花争琐细，淄川缘有拒霜枝。

释绍昙

释绍昙　无庵

销铄玄微万境空，衔花百鸟谩寻踪。

莫教顽坐精灵窟，门锁乱云千万里。

释绍昙

释绍昙　无见

色尘锁尽眼头空，著得须弥山万重。

不似灵云存鉴觉，被桃花换主人翁。

释绍昙

释绍昙　无尽

老胡移种觉园花，五叶联芒次第来。

恼乱春风没休日，一枝开了一枝开。

释绍昙

释绍昙　无闻

缺齿胡僧戏剧多，打虚空鼓唱巴歌。

山河大地连声笑，争奈聋人耳朶何。

释绍昙

释绍昙　兀庵

身同枯木倚寒岩，铄尽玄微没许般。

只麽守些獃怛怛，从教壁倒与篱丹。

释绍昙

释绍昙　西窗

格样亲传鼻祖家，短檐时见夕阳斜。

看渠巨辟通方眼，牛过依然露尾巴。

释绍昙

释绍昙　西山净土庵奉寄具足孤松老师

闻道虚空曾解讲，信疑往决西山亮。

烟雨溟蒙藓石温，六藏影迹难寻访。

小径披榛扣竹扉，道人一见掀眉。

布衲横肩瘦如削，口持密语没停时。

云檐扫榻延居夏，白莲香散东林社。

涧水松风说苦空，不资中有生清泰。

殷勤寄问老孤松，具足门中有正宗，

灼然嫌佛不肯做，观栖不在梧桐树。

释绍昙

释绍昙　贤首灯侍者求无尽

灿发心灯耿夜台，一花开了一花开。

普光明殿重重见，端的传从七佛来。

释绍昙

释绍昙　蚬子和尚赞

除了捞波一窖无，逢人谩说走江湖。

蝦针取你性捞摝，不到得拿龙颔珠。

释绍昙

释绍昙　现上人字空甫求语

二址玄门尽扫除，太虚寥豁月轮孤。

翻身直透威音外，著得狂花翳眼无。

释绍昙

释绍昙　小师写真请赞

眉似箒粗，面如漆墨。

人道慈悲，谁知恶毒。

蒿篱关猛虎，宽处有威。

笔管养苍龙，直中藏曲。

喜臧仓沮，不遇鲁侯。

忍伯夷饥，不食周粟。

释绍昙

释绍昙　写华严求偈

衲僧用处得能乖，肯向龙宫鼻嗅来。

黑墨浓磨涂白纸，重重无尽杂花开。

释绍昙

释绍昙　谢三郎赞

雨笠烟蓑体露风，只传渔业当心宗。

当时过得飞猿岭，不到通身是烂脓。

释绍昙

释绍昙　兴化寺

门照双池镜样明，东西廓喝寂无声。

紫罗帐里机玄密，虽有珍珠撒未成。

释绍昙

释绍昙　惺惺石

主人翁已强安名，何待区区唤一声。

坐得石头穿透底，依然打个不惺惺。

释绍昙

释绍昙　行者智猷求偈之天童

太白峰前古镜台，没尘埃却惹尘埃。

担头颺下烂柴橛，忆佤当堂打破来。

释绍昙

释绍昙　休征

击碎轩辕镜，焚烧黄石书。

瘦筇春力健，带月访樵渔。

释绍昙

释绍昙　虚叟

千圣机尘一洗清，心渊绝滓自灵明。

白头谩说无功用，种得空花结果成。

释绍昙

释绍昙　玄峰

极尽幽微裂万差，天然鸟道绝安排。

欲穷顶{左宁右页}翻身句，妙密中防险崖。

释绍昙

释绍昙　漩翁

和泥合水几经春，只贵随流转得身。

白浪堆头深掘窖，老来偏解活埋人。

释绍昙

释绍昙　雪矶

方戴归来就系舟，冻云凝锁玉花浮。

渔蓑钓罢寻盟去，近岩不知飞白鸥。

释绍昙

释绍昙　雪牛

堕在虚凝一色边，完全头角不完全。

溪东西岸难收放，纯白何妨露地眠。

释绍昙

释绍昙　雪崖

壁立千寻度玉风，绝扪摩处有行踪。

草鞋踏出毗卢印，见得分明隔万里。

释绍昙

释绍昙　雪崖

空花翳眼没根茎，平白谁知太险生。

穷一色边须撒手，且无玄路与人行。

释绍昙

释绍昙　延庆化禅观地平

屏息诸缘入定时，脚跟下事烂如泥。

睦州片板轻担出，禅病蠲除不用医。

释绍昙

释绍昙　严阳南泉泉大道船子赞

未透赵州关，看牛事转繁。

死蛇弄不活，只好踏船翻。

释绍昙

释绍昙　言法华赞

心迷几被法华转，狂发罗斋走帝宫。

对圣十三呼不正，无端咄咄强书空。

释绍昙

释绍昙　一翁

独立坤维老作家，心无二用裂千差。

自从行道威音外，见著拈樁几度花。

释绍昙

释绍昙　依愚谷韵悼无已

中金蚕毒好埋冤，家丑难将岁月论。

冷地思量吃亏处，咬牙不觉把龈吞。

释绍昙

释绍昙　依愚谷韵悼无已

雪真珠布满阶庭，急把杨岐破屋撑。

死伎穷时机路活，倒骑驴子弄蹄行。

释绍昙

释绍昙　依愚谷韵悼无已

末后苏州作断□，手头活弄死蛇条。

暗遭一口通身烂，累合城人噘几朝。

释绍昙

释绍昙　刈茆

百草头边活路通，险崖机透几千重。

长长短短删除了，收放全归掌握中。

释绍昙

释绍昙　因事书座右

促膝寒窗淡话时，告休说是与论非。

须知世路风波恶，百匝各重设祸机。

释绍昙

释绍昙　隐山

触战蛮征一扫空，和云占断最高峰。

单提破钁头边事，佛祖当机不见踪。

释绍昙

释绍昙　隐秀

触战蛮征总不知，乐羲皇世遁嘉肥。

馨香静掩芝兰室，文采深藏锦绣机。

伴野僧眠嵩少石，汲蒙泉煮首阳薇。

箪瓢饫味□贫趣，争得红尘染著衣。

释绍昙

释绍昙　涌泉阁

肆无碍辩若悬河，尺水能兴万丈波。

平地无端立层级，登高人少逐流多。

释绍昙

释绍昙　涌溪

平地忽翻千尺浪，吞空沃日势滔滔。

截流机峻无人荐，谩说茶陵踏断桥。

释绍昙

释绍昙　游九峰

攀石扪萝入杳冥，凌虚潜觉胆魂惊。

险崖撷瀑瑶花碎，枯叶翻霜锦树荣。

汲水僧归龙洞去，采薇人踏虎踪行。

风流二老遗音在，度曲松涛万壑清。

双磵奔流战玉龙，浮屠云锁翠千重。

只将一疏传天下，大觉驴年识九峰。

释绍昙

释绍昙　又省师

遫诸方恶毒些，归寻刻骨旧冤家。

深深掘窖都埋了，翻铁成皮谁识爷。

释绍昙

释绍昙　鱼妇观音赞

不归小白花岩住，越样梳妆诳世人。

无底篮虽提得活，禹门未必解翻身。

释绍昙

释绍昙　渔篮妇赞

短裳褰起露珠珍，云鬓慵梳惑乱人。

弄得篮中鱼再活，禹门未必解翻身。

释绍昙

释绍昙　愚翁

聪明点尽若盲聋，没变通时有变通。

漏得黄梅无底钵，笑开老眼醉春风。

释绍昙

释绍昙　郁已主赞

落魄茶陵少见闻，进竿头步与谁言。

明珠打得驴腰折，不信阇梨个样村。

释绍昙

释绍昙　元晖山水图

簇簇烟林挂酒帘，山藏古寺寂无僧。

瘦筇便欲幽寻去，隔岸小舟呼不应。

释绍昙

释绍昙　元叟

搆得先天那一机，脸中字脚没星儿。

直从千圣头边坐，不许儿孙取次知。

释绍昙

释绍昙　缘侍者之浙右

一本潼川花瑞菜，全蜀知名谁不爱。

夜雨丛凝色染蓝，春风花噀香如麝。

不知何处得灵根，栽遍牛头山后前。

古佛低头看不厌，声闻鼻孔衩渠穿。

上人携种游江浙，味与首阳薇不别。

伏虎岩前清客尝，老饕嚼断娘生舌。

余香分饷老芝峰，彷佛家园小摘同。

此去零星休卖弄，珍藏大作苏陀供。

释绍昙

释绍昙　缘兄求住不得乞语

磬峰小小陷人坑，始道平夷又险生。

不是不容轻插脚，要伊别讨路头行。

释绍昙

释绍昙　月磵

即虚明处发灵源，坐在沉沉湛湛边。

勇退截流机路活，揭翻光影未生前。

释绍昙

释绍昙　月翁

午夜光浮玉兔胎，行空无迹镜奁开。

老僧不在明白里，向未生前相见来。

释绍昙

释绍昙　月岩

平如镜面险如崖，光境俱忘裂万差。

这里无伊蹲坐处，空生徒自惹天花。

释绍昙

释绍昙　云溪

一从锁断清波路，密影重重布画桥。

著脚不知深浅处，定应攧折瞎驴腰。

释绍昙

释绍昙　赞出山相

六年冻得瘦竛竮，走出山来眼未醒。

白折金轮翻不转，谩言半夜见明星。

释绍昙

释绍昙　赞国清灵叟和尚真入北□祖师会

貌古神清，气融性漫。

用无准麻皮头，瞎临济正法眼。

瘞焦山鹤，不假蓬尘。

缚丰干虎，只消钱贯。

八怪七乔，十马九乱。

趁入群牛队里行，一度一度教人看。

释绍昙

释绍昙　赞华长老真

华胄兮天随故家，清名兮应庵再来。

穷教兮佛陇精华，逃禅兮苏州思獃。

爱梅兮冰雪襟怀，结茅兮泉石亭台。

搜吟兮西湖巧裁，好客兮东合大开。

乐归隐兮百鸟衔花，尸净土兮九莲夺胎。

瞻遗像兮瑶林琼树之葩，挺孙枝兮雕梁画栋之材。

释绍昙

释绍昙　赞延庆谦山主寿像

谦德有光，慈心摄物。

等冤亲不与较量，混尘俗初无间隔。

熙熙外气融冰谷之春，汪汪乎胸吞云梦之泽。

乐羲皇世，含饴弄孙。

下陈蕃榻，倒屐迎客。

眼睛头烨烨光明幢，脚跟下尘尘清泰国。

卜雘陋巷，慕孔圣人获麟作传之风规。

摵碎明珠，有郁山主骑驴过桥之标格。

诚所谓入廛垂手，我自调心。

继百世凛然，见古道之颜色。

释绍昙

释绍昙　赠净书状

不学寒山落韵诗，翻身来透祖师机。

碓头舂出非台镜，错受黄梅半夜衣。

释绍昙

释绍昙　丈亭道者干缘求颂

破钁头边用得亲，入廛不拨万机尘。

牢关劄断三江口，要被随波逐浪人。

释绍昙

释绍昙　赵州问牛迹圆泽扣角政黄牛平田婆赞

这畜从来恶迹多，角尖头也解狂歌。

桥边白鹭擎拳听，急杀耕田臭老婆。

释绍昙

释绍昙　照知客求无碍

捉得蓬蒿箭一枝，等闲射透五须弥。

千重百匝机先路，破的初无抵滞时。

释绍昙

释绍昙　政黄牛赞

一生孤苦窃诗名，沉醉风两眼青。

黄犊不曾知稼穡，引渠吟得瘦竛竮。

释绍昙

释绍昙　智者大师迁葬图赞

当年杜撰讲天台，活被平人掘窖埋。

若是黄金铸灵骨，臭尸不到鬼扛抬。

释绍昙

释绍昙　冢间

湖山倒影水吞空，鸥鹭忘机万境融。

不用深深埋暗箭，活人全在死人中。

释绍昙

释绍昙　周上人求语

忆昔周当仁，手握金刚杵。

愤气向南方，誓灭诸魔子。

老婆蓦劄点三心，走入龙潭恨转深。

扫荡家私无一窖，胡挥白棒到平人。

牧閒冷坐思高躅，断弦争得鸾胶续。

扣门听得简州人，倒屐相迎几折足。

略寒温头号来端，叉手丁宁见觅指南。

未举纸灯明说了，隔窗春鸟语绵蛮。

释绍昙

释绍昙　猪头和尚赞

手把猪头不自噇，面前背后鬼分趎。

重重败阙无人识，赢得涂糊老定光。

释绍昙

释绍昙　竹窗

密叶节金点碧沙，月和梅影冷移来。

香岩瓦砾徒抛掷，门锁重阴击不开。

释绍昙

释绍昙　竹房

三茎曲与两茎斜，径直门风八字开。

拟向翠微寻路入，知他赚却几人来。

释绍昙

释绍昙　竹云

春锦千绷玉万竿，岚光翠裛渭川寒。

油然已作从龙势，只恐仙陂化蛰难。
