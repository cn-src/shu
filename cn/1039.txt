全宋诗：叶
　叶爱梅　赠叠山先生
　叶碧峰　赠月洞先生
　叶采　书事
　叶参　入天章道中
　叶参光　游金庭观
　叶澄　过黄杨奥孝子董公墓
　叶大年　挽王学正
　叶发　麻姑岩
　叶棐恭　过子陵钓台
　叶福孙　题汪水云诗卷
　叶纲　如归亭
　叶桂女　琵琶亭
　叶衡
　　叶衡　宝乘寺
　　叶衡　昆山吕正之三男子连中神童科盖奇事也次严别驾韵
　　叶衡　鹿田寺集杜五言
　　叶衡　诗一首
　叶槐　木寂院
　叶辉
　　叶辉　白鹭亭次罗公愚韵
　　叶辉　秦淮次北谷罗叠韵
　　叶辉　咏清凉寺竹
　　叶辉　驻马坡
　叶甲　句
　叶简
　　叶简　占巾子
　　叶简　占两鸡子
　　叶简　占賏橘子
　叶见泰　奉赠德新知府并呈明德通守时中判府良心长司善卿知事
　叶静慧　送水云归吴
　叶堪之　寒翠亭
　叶李
　　叶李　放还遇贾似道
　　叶李　纪梦
　　叶李　口占
　叶林
　　叶林　呈住山介石
　　叶林　登石室二首
　　叶林　赋洞霄宫隐居十年后
　　叶林　石室洞
　　叶林　至道宫
　叶隆礼　烟雨楼
　叶簵　题光华亭
　叶梦得
　　叶梦得　鹅湖山
　　叶梦得　石井
　　叶梦得　赠胡季昭
　叶梦鼎
　　叶梦鼎　隔竹
　　叶梦鼎　建府戊午鹿鸣宴
　　叶梦鼎　句
　　叶梦鼎　梅林八景总咏
　　叶梦鼎　武夷鼓楼岩
　　叶梦鼎　武夷九曲
　　叶梦鼎　瀛洲亭
　叶明
　　叶明　和陈子华武夷筑精舍
　　叶明　题冯唐庙
　叶南仲　七星岩
　叶岂潜
　　叶岂潜　蝉
　　叶岂潜　鳜鱼
　　叶岂潜　苔钱
　叶清臣
　　叶清臣　大慈寺
　　叶清臣　得请宣城府
　　叶清臣　东池诗
　　叶清臣　国清寺
　　叶清臣　累日前伏蒙袖书临访并小文编及明堂图披玩寻绎弥增景服偶书二百四
　　叶清臣　送梵才大师归天台
　　叶清臣　送馀姚知县陈最寺丞
　　叶清臣　题石桥
　　叶清臣　题溪口广慈寺
　　叶清臣　先照寺
　　叶清臣　游摄山栖霞寺
　叶群　南雁西洞
　叶三锡　盛氏衔翠轩
　叶三英　榴皮题壁
　叶善夫　芹溪八咏
　叶绍翁
　　叶绍翁　表忠观韩小官人
　　叶绍翁　出北关二里
　　叶绍翁　大涤山
　　叶绍翁　登谢屐亭赠谢行之
　　叶绍翁　发长安堰
　　叶绍翁　访龙井山中村叟
　　叶绍翁　访隐者
　　叶绍翁　赋葛天民栽苇
　　叶绍翁　葛天民隐居
　　叶绍翁　贵游
　　叶绍翁　过崇德
　　叶绍翁　汉武帝
　　叶绍翁　和葛天民呈吴韬仲韵赋其庭馆所有
　　叶绍翁　寄湖上黄教
　　叶绍翁　寄赵眉翁二首
　　叶绍翁　嘉兴界
　　叶绍翁　敬陪直院右史上已后一日西斋之集
　　叶绍翁　九日呈真直院
　　叶绍翁　鹭
　　叶绍翁　猫图
　　叶绍翁　青溪阁
　　叶绍翁　秋日游龙井
　　叶绍翁　赏梅
　　叶绍翁　石头感古
　　叶绍翁　送冯济川归蜀
　　叶绍翁　苔钱
　　叶绍翁　题鄂王墓
　　叶绍翁　题山间老友壁
　　叶绍翁　题孙端甫别墅
　　叶绍翁　田家三咏
　　叶绍翁　田舍小憩
　　叶绍翁　闻顶山徐道人改卜
　　叶绍翁　西湖秋晚
　　叶绍翁　西溪
　　叶绍翁　仙兴
　　叶绍翁　烟村
　　叶绍翁　野蝶
　　叶绍翁　夜书所见
　　叶绍翁　谒半山祠
　　叶绍翁　宜对亭
　　叶绍翁　咏先牌
　　叶绍翁　幽居书事
　　叶绍翁　游园不值
　　叶绍翁　寓居
　　叶绍翁　赞洞宾像
　　叶绍翁　赠陈宗之
　　叶绍翁　纸帐
　　叶绍翁　舟次崇德
　叶升　登凌云山绝顶
　叶省干
　　叶省干　句
　　叶省干　闲傍苍苔数落花
　叶师文　菊岩
　叶时　还桑泽卿兰亭考二首
　叶时亨
　　叶时亨　泛舟松江
　　叶时亨　示郭仲达二首
　叶适
　　叶适　哀巩仲至
　　叶适　安扶待制侍郎徐公挽词二首
　　叶适　白紵词
　　叶适　包飆叟挽词二首
　　叶适　报德庵
　　叶适　北斋
　　叶适　并工
　　叶适　蔡良甫观颐堂
　　叶适　蔡尚书挽词二首
　　叶适　常德郎中林公挽词
　　叶适　超然堂
　　叶适　陈伯明建读书堂於内战都岩盖缙缙云最胜特处市书名田役大费巨当用
　　叶适　陈待制挽诗
　　叶适　陈侍郎挽词
　　叶适　陈同甫抱膝斋二首
　　叶适　陈益谦挽词
　　叶适　冲佑安抚郎中张公挽词
　　叶适　冲佑大夫鲍公挽词
　　叶适　除夜元日连登烟霏楼
　　叶适　锄荒
　　叶适　次王道夫舟中韵三首
　　叶适　次韵韩仲止
　　叶适　次韵喻叔奇九日
　　叶适　答李制置
　　叶适　待制汤公挽词
　　叶适　待制中书舍人陈公之亡以山宅须利既迁殡而未葬也后五月乃克葬焉二
　　叶适　戴肖望挽词
　　叶适　祷雨题张王庙
　　叶适　登北务后江亭赠郭希吕
　　叶适　丁少明挽诗
　　叶适　丁氏东屿书房
　　叶适　读王德甫文卷因送省试
　　叶适　读叶子元诗题其后
　　叶适　渡浙江
　　叶适　端午思远楼小集
　　叶适　端午行
　　叶适　对读文选杜诗成四绝句
　　叶适　葑门
　　叶适　蜂儿榧歌
　　叶适　冯公岭
　　叶适　奉酬般若长老
　　叶适　奉赋德修西充大夫成都新园咏归堂二首
　　叶适　奉送周和录木叔秘监其舅也
　　叶适　福国太夫人陈氏挽诗
　　叶适　赋董季兴玩书岩
　　叶适　改东门出二首
　　叶适　高宗皇帝挽词二首
　　叶适　郭伯山挽词
　　叶适　郭宰为郑全真殁买田以赡其后
　　叶适　过叶威仲不值
　　叶适　何参政挽歌
　　叶适　何伦秀才亲霄不能举冀其亲戚故人有知之者
　　叶适　和答钱广文兰松有刚折之叹
　　叶适　和答徐斯远兼简赵昌甫韩仲正
　　叶适　和汪提刑祈雨
　　叶适　和王宗卿白兔诗
　　叶适　贺县尉
　　叶适　后端午行
　　叶适　虎长老修双峰
　　叶适　虎丘
　　叶适　怀远堂
　　叶适　还华贤良九经说贤良进卷语林等
　　叶适　会昌观小集呈坐上诸文友
　　叶适　吉州刺史蔡直之挽词二首
　　叶适　寄黄文叔谢送真日铸
　　叶适　寄李季章参政
　　叶适　寄柳秘校
　　叶适　寄吕巽伯换酒亭
　　叶适　寄题朝宗新楼
　　叶适　寄题骆子高解元蜗室
　　叶适　寄题叶路分与君楼如今若肯从徵召总把三峰乞与君太宗赐陈希夷诗也
　　叶适　寄题运使方公祠堂
　　叶适　寄题钟秀才咏归堂
　　叶适　建会昌桥
　　叶适　净光松风阁
　　叶适　菊花开送徐灵渊
　　叶适　橘枝词三首记永嘉风土
　　叶适　句
　　叶适　看柑
　　叶适　柯君振相别三十余年为言亲丧不能举请赋此诗庶几有哀之者
　　叶适　孔复君架楼贮书疏池累石花药环列
　　叶适　哭郑丈四首
　　叶适　李处士挽诗
　　叶适　梁父吟
　　叶适　林处士挽词
　　叶适　林敬之挽词
　　叶适　林签判挽诗
　　叶适　林叔和见访道旧感叹因以为赠
　　叶适　灵岩
　　叶适　刘高士自画琴横膝前对云起求诗
　　叶适　刘孺人挽诗
　　叶适　刘氏女自誓为尼怜其操者幸助成之
　　叶适　楼参政挽词
　　叶适　露星亭
　　叶适　鹿鸣宴诗
　　叶适　吕子阳辞兰谷家园却就石泉精舍
　　叶适　毛崈夫挽词
　　叶适　毛希元隐居庐山卧龙瀑
　　叶适　岷江愁二首挽陈持中知府郎中嫂恭人
　　叶适　明觉寺
　　叶适　尼童何了诜从道一长老六年一忽舍去莫知所之或云在天目山也诜甚喜
　　叶适　潘文度
　　叶适　鄱量董季兴往游怀玉山捐田入寺为民祷雨君既道其本末又示山中五章
　　叶适　齐国太夫人挽词
　　叶适　齐云楼
　　叶适　前日入寺观牡丹不觉已谢惜其稼艳故以诗悼之敢冀见和
　　叶适　钱知县挽词
　　叶适　潜经阁
　　叶适　请推耿住水陆院
　　叶适　丘安人挽诗
　　叶适　衢州杂兴二首
　　叶适　剡豩舟中
　　叶适　上滩
　　叶适　沈氏书堂
　　叶适　诗悼路钤舍人德久潘公
　　叶适　施翔父掌教长沙
　　叶适　石洞书院
　　叶适　石经春秋一代奇宝王氏为熙丰学废不用瑞安沈彬老蜡而有之后世孙体
　　叶适　水心即事六乎兼谢吴民表宣义
　　叶适　宋仲方游吴袖文索诗为别
　　叶适　送白酆还蜀
　　叶适　送包通判兼寄滕季度
　　叶适　送鲍宾甫
　　叶适　送别李毅高宣教
　　叶适　送蔡梦得
　　叶适　送蔡学正
　　叶适　送蔡子寿
　　叶适　送蔡子重
　　叶适　送曹器远
　　叶适　送曹潜夫
　　叶适　送陈粮料
　　叶适　送陈漫翁
　　叶适　送陈寿老
　　叶适　送陈彦群
　　叶适　送陈约甫如永丰
　　叶适　送陈子云通判
　　叶适　送程传叟
　　叶适　送戴汉老
　　叶适　送戴料院
　　叶适　送戴宣子
　　叶适　送邓谏从制干
　　叶适　送丁子齐主簿
　　叶适　送丁子植
　　叶适　送范文叔知彭州
　　叶适　送冯传之
　　叶适　送高仲发
　　叶适　送葛元城
　　叶适　送龚叔虎
　　叶适　送巩仲同
　　叶适　送郭黄中
　　叶适　送侯居父
　　叶适　送胡衍道
　　叶适　送胡彦思
　　叶适　送黄竑
　　叶适　送黄岩二陈秀才
　　叶适　送惠县丞归阳羡
　　叶适　送蒋少韩
　　叶适　送李郛
　　叶适　送林孔英
　　叶适　送林退思四川分司茶马干官
　　叶适　送林子高
　　叶适　送刘德修
　　叶适　送刘德修时在京口
　　叶适　送刘几道惠安尉
　　叶适　送刘晋卿
　　叶适　送卢简夫
　　叶适　送吕子阳二绝
　　叶适　送吕子阳自永康携所解老子访余留未久其家报以细民艰食急归发廪账
　　叶适　送潘德久
　　叶适　送潘景参
　　叶适　送宋知录
　　叶适　送孙伟夫
　　叶适　送孙子渊潭州司理
　　叶适　送王通判
　　叶适　送王宗卿
　　叶适　送谢希孟
　　叶适　送谢学宾
　　叶适　送徐洞清秀才入道
　　叶适　送徐景大
　　叶适　送薛子长
　　叶适　送杨通判
　　叶适　送叶路分
　　叶适　送叶任道教授之官静江
　　叶适　送喻太丞知处州
　　叶适　送张知录
　　叶适　送赵几道邵武司户
　　叶适　送赵季清兼谢所惠诗
　　叶适　送赵景明知江陵县
　　叶适　送赵提干
　　叶适　送赵紫芝游天台
　　叶适　送郑景望二首
　　叶适　送郑景元
　　叶适　送郑虞任赴京西检法官
　　叶适　送郑丈赴建宁五首
　　叶适　送周明叔王成叟并上昌甫仲止二兄
　　叶适　送周子静
　　叶适　送朱相士朱文昭族孙云得刘碧云相法
　　叶适　宿觉庵
　　叶适　宿石门
　　叶适　孙鍊士话龙虎山之胜於其行因以送之
　　叶适　孙祖佑解元世友堂
　　叶适　塔头林君挽诗
　　叶适　太令人胡氏挽词
　　叶适　题处州翔峰阁
　　叶适　题椿桂堂
　　叶适　题方武成诗卷
　　叶适　题费肃校书遗事
　　叶适　题郭希昌刘咏道游雁荡诗后
　　叶适　题贾俨不忘室
　　叶适　题李君亮义概堂
　　叶适　题刘潜夫诗什并以将行
　　叶适　题柳山人壁二首
　　叶适　题彭泽县尉厅林壑之胜
　　叶适　题人扇
　　叶适　题扫心图
　　叶适　题施纸被蔡宣义所藏孙太守褒谕帖
　　叶适　题孙季蕃诗
　　叶适　题王叔范自耕园
　　叶适　题五畏斋
　　叶适　题学海楼
　　叶适　题阎才元喜雪堂
　　叶适　题仰孝廉事实后
　　叶适　题张提举园
　　叶适　题郑大惠诗卷
　　叶适　亡友项子谦兄挽歌词
　　叶适　王简卿侍郎以诗赠王孟同王成叟之侄也辄亦继作
　　叶适　王秘监令人挽诗
　　叶适　王木叔秘监挽词
　　叶适　王氏读书吟堂
　　叶适　王通判挽词
　　叶适　王运使挽词
　　叶适　王宗卿答春堂
　　叶适　伟叔蔡兄来永嘉屡辱投赠於其归也辄奉俚歌为谢兼叙离索
　　叶适　魏华甫鹤山书院
　　叶适　翁常之挽词
　　叶适　翁诚之挽词
　　叶适　无相寺道中
　　叶适　吴参议挽歌词
　　叶适　吴江华严塔院赠了洪讲师
　　叶适　西山
　　叶适　下仙看梅
　　叶适　仙坛
　　叶适　县尉林公挽词
　　叶适　项君先有幽兴堂其子木即以名庵
　　叶适　小句送陈粹甫知录
　　叶适　孝宗皇帝挽词二首
　　叶适　谢李参政因送曹泸州寄简
　　叶适　新移瑞香旧曾作文忘之因今追忆去
　　叶适　徐灵渊挽词
　　叶适　徐仁父先大夫诗卷指其改补锅八句曰愿有请因疏下方
　　叶适　徐师垕广行家集定价三百
　　叶适　许敬之用余言作松山草堂然游山之意犹未已也申以为箴
　　叶适　许相松挽词二首
　　叶适　薛端明挽诗二首
　　叶适　薛景石兄弟问诗於徐道晖请使行质以子钱畀之
　　叶适　薛君季常挽词
　　叶适　薛严州挽词
　　叶适　薛子舒罢官久无所授端明得谢始换承务郎
　　叶适　薛子舒墓
　　叶适　雪后思远楼晓望
　　叶适　阳复
　　叶适　叶路分居思堂
　　叶适　医工叹重赠柳山人
　　叶适　因在秀州寄王道夫诗三首
　　叶适　营师常秉烛为人说气色戏成此绝
　　叶适　永嘉端午行
　　叶适　幽赏
　　叶适　游衢州府园
　　叶适　余泛舟不能具舫创为隆蓬加牖户焉
　　叶适　余顷为中塘梅林诗他日来游复作
　　叶适　余知府挽诗二首
　　叶适　与英上人游紫霄观戏述短歌
　　叶适　元夕立春喜晴於是郡人久不出矣
　　叶适　月波楼
　　叶适　月谷
　　叶适　再过吴江赠僧了洪
　　叶适　再过云庵
　　叶适　曾晦之挽词
　　叶适　赠□道人
　　叶适　赠蔡茂材贯之子与
　　叶适　赠杜幼高
　　叶适　赠二葛友
　　叶适　赠高竹有外侄
　　叶适　赠蒋知县
　　叶适　赠李秀才顺之
　　叶适　赠李秀才肖舒
　　叶适　赠林秀才
　　叶适　赠卢次夔
　　叶适　赠吕县丞
　　叶适　赠讷相
　　叶适　赠祈雨妙阇黎
　　叶适　赠瑞鹿莹老化缘铸钟
　　叶适　赠胜上人
　　叶适　赠孙十五道人
　　叶适　赠听声欧阳承务
　　叶适　赠通川诗僧肇书记
　　叶适　赠夏肯甫
　　叶适　赠徐灵渊
　　叶适　赠岩电隐士
　　叶适　赠赵季清县丞
　　叶适　赠郑秀才
　　叶适　赠朱承务
　　叶适　詹鲁山解元以寿母求诗
　　叶适　张氏东园送王恭父得殿字
　　叶适　张提举挽词
　　叶适　张总干挽诗
　　叶适　章仙姑
　　叶适　赵成父筑亭上饶即用东里旧圃榜曰鱼计
　　叶适　赵路分挽词
　　叶适　赵清叔挽词
　　叶适　赵尚书挽诗
　　叶适　赵振文传借琉璃灯铺写山水人物一烛发明百巧呈露画师精妙者不能过
　　叶适　赵振文在城北厢两月无日不游马塍作歌美之请知振文者同赋
　　叶适　赵知府母齐安郡太夫人挽诗
　　叶适　赵知县挽词
　　叶适　赵子容任温州避开法终日看凹子而事自理又新廪储粮功利可传也为赋
　　叶适　直院中书莫公殂往哀痛不成文辄留小诗灵几并致鲈鱼金柑为奠
　　叶适　致政通直钱公挽歌词
　　叶适　中塘梅林天下之盛1　聊伸鄙述启好游者
　　叶适　中洲处士折梅花并新语为赠率易鄙句为谢
　　叶适　众议留李师炼丹既而不果
　　叶适　周纯臣子去病淑慧而短折赋以哀之
　　叶适　周宗夷东山堂
　　叶适　朱娘曲
　　叶适　朱文昭母杨氏挽词
　　叶适　著存亭
　　叶适　自罗浮行田宿华严寺
　叶枢　游武夷
　叶述　毛希元隐居庐山卧龙瀑
　叶特　挽赵秋晓
　叶廷珪
　　叶廷珪　句
　　叶廷珪　茉莉花
　　叶廷珪　句
　　叶廷珪　茉莉花
　　叶廷珪　句
　　叶廷珪　茉莉花
　叶漙　大涤洞
　叶维瞻　西阳岭
　叶秀发
　　叶秀发　翠微寺
　　叶秀发　登古城山观
　　叶秀发　广福寺
　　叶秀发　黄山喜晴即事
　　叶秀发　题龙吟寺
　　叶秀发　兴国寺
　叶巽斋
　　叶巽斋　十月
　　叶巽斋　寿汤吏部
　叶延年　句
　叶延寿　句
　叶仪凤
　　叶仪凤　句
　　叶仪凤　邵武
　叶抑
　　叶抑　绿筠轩
　　叶抑　深静堂
　叶茵
　　叶茵　{上艹中大下虫}
　　叶茵　阿育王寺舍利塔
　　叶茵　爱閒亭
　　叶茵　爱香亭
　　叶茵　白发
　　叶茵　白牡丹
　　叶茵　半塘寺
　　叶茵　北窗
　　叶茵　别韩菊山
　　叶茵　别可山
　　叶茵　别曾源一
　　叶茵　伯氏墓下
　　叶茵　泊然亭
　　叶茵　泊舟溪口
　　叶茵　参选有感
　　叶茵　蚕妇叹
　　叶茵　蚕妇吟二首
　　叶茵　曹娥庙
　　叶茵　草堂
　　叶茵　岑参醉落魄图
　　叶茵　蝉
　　叶茵　长相思
　　叶茵　尘外
　　叶茵　城下小庵
　　叶茵　崇道叔庆七十
　　叶茵　出城
　　叶茵　出郊
　　叶茵　除夜立春
　　叶茵　垂虹桥
　　叶茵　垂虹亭
　　叶茵　春寒
　　叶茵　春去
　　叶茵　春事
　　叶茵　春晚二首
　　叶茵　春咏
　　叶茵　次池亭韵
　　叶茵　次出郊韵
　　叶茵　次得雨韵
　　叶茵　次吊原韵
　　叶茵　次范无外孙花翁游法喜寺韵二首
　　叶茵　次抚松韵
　　叶茵　次赋顺适堂韵
　　叶茵　次林和靖先生梅韵
　　叶茵　次潘紫岩虎丘韵
　　叶茵　次七夕游松江韵
　　叶茵　次守岁韵
　　叶茵　次孙花翁韵
　　叶茵　次台州巾子山任翻韵
　　叶茵　次王竹斋韵
　　叶茵　次吴菊潭八月十四夜韵二首
　　叶茵　次禊帖韵
　　叶茵　次游法喜寺韵
　　叶茵　次游十洲之一亭韵
　　叶茵　次韵
　　叶茵　次韵二首
　　叶茵　次韵蚀韵
　　叶茵　次中秋不见月韵
　　叶茵　翠波
　　叶茵　村居
　　叶茵　存方寸地
　　叶茵　打坐
　　叶茵　道院
　　叶茵　道院偶成
　　叶茵　道院偶成二首
　　叶茵　读钓台集
　　叶茵　读梅扫村诗
　　叶茵　读骚
　　叶茵　多景楼
　　叶茵　而久交
　　叶茵　二十里云亭
　　叶茵　二子读诗戏成
　　叶茵　舫齐
　　叶茵　废墓有感
　　叶茵　风雨
　　叶茵　浮世
　　叶茵　赋顺适堂
　　叶茵　橄榄
　　叶茵　庚戍生日再拟去拟去岁挽歌辞
　　叶茵　耕钓境
　　叶茵　古意
　　叶茵　古意二首
　　叶茵　光风霁月
　　叶茵　归途
　　叶茵　桂谢
　　叶茵　过旧相府
　　叶茵　过溪
　　叶茵　涵空阁
　　叶茵　何氏书堂
　　叶茵　鹤陇
　　叶茵　洪都宗人则明盛年择宗子之秀名之曰绍弟书来欲求语则明上侍重亲承
　　叶茵　壶中林壑
　　叶茵　虎丘
　　叶茵　虎柙
　　叶茵　机妇叹
　　叶茵　即事
　　叶茵　己酉九日次靖节是几是日韵
　　叶茵　己酉生日敬次靖节先生掇挽歌辞三首
　　叶茵　记颜
　　叶茵　既次韵或非之作解嘲
　　叶茵　寄社友
　　叶茵　寄所思
　　叶茵　寄台守
　　叶茵　寄越粹
　　叶茵　贾浪仙
　　叶茵　简閒云
　　叶茵　见天地心
　　叶茵　江湖伟观
　　叶茵　江湖伟观山亭二首
　　叶茵　皆春
　　叶茵　晋子生日
　　叶茵　酒边次徐灵渊韵
　　叶茵　酒边次韵
　　叶茵　酒边次赵东阁韵
　　叶茵　菊
　　叶茵　可山写梅
　　叶茵　苦雨
　　叶茵　酷暑
　　叶茵　李白诗百篇图
　　叶茵　荔枝
　　叶茵　林和靖祠
　　叶茵　林可山荐毛监场写梅
　　叶茵　林可山至
　　叶茵　琉璃砲灯
　　叶茵　琉璃砲灯中鱼
　　叶茵　柳
　　叶茵　鲈脍
　　叶茵　鲈乡道院
　　叶茵　旅邸
　　叶茵　旅况
　　叶茵　旅中
　　叶茵　买鱼
　　叶茵　梅
　　叶茵　霉后
　　叶茵　孟东野
　　叶茵　孟浩然归南山图
　　叶茵　耐久交
　　叶茵　南明楼
　　叶茵　南塘偶成
　　叶茵　偶成
　　叶茵　偶题
　　叶茵　槃磵
　　叶茵　蟠松
　　叶茵　钱友归侍
　　叶茵　琴堂
　　叶茵　清晖亭
　　叶茵　秋感
　　叶茵　秋夜
　　叶茵　秋至
　　叶茵　去去
　　叶茵　入山
　　叶茵　三高祠
　　叶茵　扫榻
　　叶茵　僧房夜坐
　　叶茵　僧舍偶成
　　叶茵　僧舍小泊
　　叶茵　山居
　　叶茵　山行
　　叶茵　苕溪行
　　叶茵　少陵骑蹇驴图
　　叶茵　身后寄颜
　　叶茵　生日对梅口占
　　叶茵　生日口占
　　叶茵　省墓
　　叶茵　诗僧
　　叶茵　诗僧归儒
　　叶茵　石佛
　　叶茵　石湖
　　叶茵　试问
　　叶茵　室人墓下
　　叶茵　柿叶
　　叶茵　寿藏十韵
　　叶茵　寿水竹弟
　　叶茵　水天一色亭上即事
　　叶茵　水竹野十咏　安乐窝
　　叶茵　水竹野十咏　得春桥
　　叶茵　水竹野十咏　广寒世界
　　叶茵　水竹野十咏　盟鸥
　　叶茵　水竹野十咏　峭壁寒潭
　　叶茵　水竹野十咏　曲水流觞
　　叶茵　水竹野十咏　赏心桥
　　叶茵　水竹野十咏　寻源桥
　　叶茵　水竹野十咏　野堂
　　叶茵　水竹野十咏　竹风水月
　　叶茵　松江
　　叶茵　送徐兄访陈宰
　　叶茵　苏堤
　　叶茵　桃花
　　叶茵　陶渊明
　　叶茵　题水竹弟寿山觉庵
　　叶茵　题顺适堂
　　叶茵　天平山谒范文正祠登白云亭
　　叶茵　天童山
　　叶茵　田父吟五首
　　叶茵　头陀岩
　　叶茵　投所知
　　叶茵　晚春
　　叶茵　晚梅
　　叶茵　晚年辟地为圃僭用老坡和靖节归田园居六韵
　　叶茵　晚秋即事
　　叶茵　吴江三高祠　范蠡
　　叶茵　吴江三高祠　陆龟蒙
　　叶茵　吴江三高祠　张翰
　　叶茵　西湖
　　叶茵　溪上偶成二首
　　叶茵　洗妆池
　　叶茵　喜义庄成
　　叶茵　相逢
　　叶茵　香奁体五首
　　叶茵　潇湘八景图　洞庭秋月
　　叶茵　潇湘八景图　江天暮雪
　　叶茵　潇湘八景图　平沙雁落
　　叶茵　潇湘八景图　山市晴岚
　　叶茵　潇湘八景图　潇湘夜雨
　　叶茵　潇湘八景图　烟寺晚钟
　　叶茵　潇湘八景图　渔村夕照
　　叶茵　潇湘八景图　远浦帆归
　　叶茵　小垂虹桥
　　叶茵　笑靥花
　　叶茵　谢韩菊山道院诗
　　叶茵　谢朱宜中隶字
　　叶茵　新春
　　叶茵　信步
　　叶茵　秀实长子玉麟期晬
　　叶茵　雪
　　叶茵　雪噔
　　叶茵　勋业
　　叶茵　严子陵
　　叶茵　严子陵祠
　　叶茵　野堂即事
　　叶茵　野望
　　叶茵　野云庵
　　叶茵　夜坐
　　叶茵　夜坐偶成
　　叶茵　一片峰
　　叶茵　一万宗推篷图
　　叶茵　一线泉
　　叶茵　忆弟
　　叶茵　忆友
　　叶茵　邑宰劭农
　　叶茵　意亭
　　叶茵　意行桥
　　叶茵　萤
　　叶茵　用东坡韵贺可山得子
　　叶茵　优钵罗花
　　叶茵　游西洞庭山
　　叶茵　游园
　　叶茵　友人见借放翁绝笔
　　叶茵　友人自淮至
　　叶茵　有所思
　　叶茵　又次吴菊潭八月十四夜韵
　　叶茵　又自和
　　叶茵　幼弟墓下
　　叶茵　渔村
　　叶茵　渔家行
　　叶茵　雨中梅
　　叶茵　欲别
　　叶茵　遇风
　　叶茵　元夕
　　叶茵　云思
　　叶茵　杂兴二首
　　叶茵　再韵贺可山新生弥月
　　叶茵　赠陈芸居
　　叶茵　赠立虚舟
　　叶茵　霅城
　　叶茵　昭君怨
　　叶茵　棹雪
　　叶茵　枕簟入林僻花瓜留客迟十韵
　　叶茵　争族侄入幕
　　叶茵　止庵
　　叶茵　舟次
　　叶茵　舟行次韵二首
　　叶茵　舟中即事
　　叶茵　竹夫人
　　叶茵　卓笔峰
　　叶茵　自感二首
　　叶茵　自和
　　叶茵　自遣
　　叶茵　自适
　　叶茵　自释
　叶祐之　句
　叶元素
　　叶元素　绝句
　　叶元素　留宿山家
　　叶元素　山寺
　　叶元素　送友人从军
　　叶元素　渔家杂兴
　　叶元素　自赞
　叶原贺　白石山
　叶樾　三里塘掐梅
　叶寘
　　叶寘　贺王伯愚登第
　　叶寘　寿陈监丞
　　叶寘　送熊掌熊白
　　叶寘　送玉面貍与月湖
　叶翥
　　叶翥　和姜邦杰感兴
　　叶翥　和姜邦杰赠别
　　叶翥　送芍药
　　叶翥　题谢清音道人扇面
　　叶翥　题兴道院蓝光轩
　　叶翥　同姜邦杰游南湖
　叶子强
　　叶子强　读书堂五首
　　叶子强　奉赋水仙花诗以谢提宫龚丈之贶
　叶宗谔
　　叶宗谔　句
　　叶宗谔　蒙亭诗和张洵韵
　叶祖洽
　　叶祖洽　钓台
　　叶祖洽　句
　　叶祖洽　邵武
　叶祖仪　句







ÁÁÁÁÁÁÁÁÁÁ：doosho.com　1，2，3，4，5

ББББББББББ：doosho.com　1

ĆĆĆĆĆĆĆĆĆĆ：doosho.com　

ĎĎĎĎĎĎĎĎĎĎ：doosho.com　

ÊÊÊÊÊÊÊÊÊÊ：doosho.com　

♀♀♀♀♀♀♀♀♀♀：doosho.com　

ĞĞĞĞĞĞĞĞĞĞ：doosho.com　

ĤĤĤĤĤĤĤĤĤĤ：doosho.com　

ĨĨĨĨĨĨĨĨĨĨ：doosho.com　

ĴĴĴĴĴĴĴĴĴĴ：doosho.com　

ЌЌЌЌЌЌЌЌЌЌ：doosho.com　

ĹĹĹĹĹĹĹĹĹĹ：doosho.com　

♂♂♂♂♂♂♂♂♂♂：doosho.com　

ŃŃŃŃŃŃŃŃŃŃ：doosho.com　

ÓÓÓÓÓÓÓÓÓÓ：doosho.com　

φφφφφφφφφφ：doosho.com　

ℚℚℚℚℚℚℚℚℚℚ：doosho.com　

ŔŔŔŔŔŔŔŔŔŔ：doosho.com　

ŚŚŚŚŚŚŚŚŚŚ：doosho.com　

ŤŤŤŤŤŤŤŤŤŤ：doosho.com　

ÚÚÚÚÚÚÚÚÚÚ：doosho.com　

≚≚≚≚≚≚≚≚≚≚：doosho.com　

ŴŴŴŴŴŴŴŴŴŴ：doosho.com　

ϰϰϰϰϰϰϰϰϰϰ：doosho.com　

ÝÝÝÝÝÝÝÝÝÝ：doosho.com　

ŹŹŹŹŹŹŹŹŹŹ：doosho.com　




全宋诗：叶




叶爱梅　赠叠山先生

后土茫茫两屩行，纲常事重此身轻。

大江有士一人半，千载见君双眼明。

俯仰元无愧今古，英雄何必尽公卿。

早知莫卖成都卜，省得人知大隐名。

叶碧峰

叶碧峰　赠月洞先生

跳出尘关百念轻，大元羽士宋儒生。

易参羲圣通玄妙，诗比唐人并驾行。

咒水洒时天地净，符文书处鬼神惊。

洞中静夜天留月，心与梅花一样清。

叶采

叶采　书事

双双瓦雀行书案，点点杨花入砚池。

閒坐小窗读周易，不知春去几多时。

叶参

叶参　入天章道中

帝俞荒址创毗耶，茂岭烟篁占一涯。

僧入定中观水月，客来空际辩天花。

宸章飞动凌奎彩，瀑溜清凉涨井华。

不省永和年景趣。饫闻虚座演三车。

叶参光

叶参光　游金庭观

迢递人间入路遥，忽窥仙阕绝尘嚣。

事寻奇异彼燕石，文载兴崇是晋朝。

攻艺高楼无笑硕，养鹅灵沼识区荛。

英雄虽逐年华谢，万古真风冠碧霄。

叶澄

叶澄　过黄杨奥孝子董公墓

我陟黄杨奥，我怀董孝君。

怀君君不见，冢草裹晴云。

叶大年

叶大年　挽王学正

书剑当年游上都，贤关虫篆校诸儒。

文华灿灿九苞凤，俊气駸駸千里驹。

妙质竞谁挥垩漫，白头空此死樵苏。

遗编残稿应犹在，搔首令人益叹吁。

叶大年

叶大年　挽王学正

遗文脍炙在吾乡，赋罢谁能少荐扬。

声迹有妻先蝶梦，行藏无子付洴方。

云萝烟蔓新泉宅，秋月春花旧野堂。

交倡丝笺真翰墨，几人知为宝巾箱。

叶发

叶发　麻姑岩

怪石倚空碧，傅有神仙迹。

元放古来游，孝先旧曾历。

山前无断碑，往事杳难觅。

麻姑去不来，青鸟无消息。

叶棐恭

叶棐恭　过子陵钓台

势利轻捐寄傲中，毅然高节凛秋风。

耕闲钓寂千年迹，立懦贪廉万世功。

须信林间无怨鹤，更知天外有冥鸿。

扁舟夜泊灵祠下，慨慕先生道不穷。

叶福孙

叶福孙　题汪水云诗卷

今雨水云来访我，西窗剪烛话辽东。

百千万丌掷天外，一十四年如梦中。

琴到拙时方得趣，酒於愁处恰收功。

明朝又挂孤帆去，江海茫茫正北风。

叶纲

叶纲　如归亭

拍天烟浪接沧溟，识尽归舟是此亭。

风递秋香来橘社，水资春味验茶经。

捲簾江树差差绿，入坐湖山隐隐青。

鲁望幽居在何处，白鸥无主满闲汀。

叶桂女

叶桂女　琵琶亭

乐天当日最多情，沪滴青衫酒重倾。

明月满船无处间，不闻商衣琵琶声。

叶衡

叶衡　宝乘寺

巍巍画栋插晴空，时有芒馨四面通。

好为高禅参鼻观，未应公子阬薰笼。

帘前一炷沉檀晕，窗外数番兰蕙风。

信道杜陵佳句在，心清浑赋此堂中。

叶衡

叶衡　昆山吕正之三男子连中神童科盖奇事也次严别驾韵

三秀标姿颖不凡，姓名联列紫微间。

已知凤穴梧栖稳，谁谓鹏程云路艰。

孔释当年亲抱送，由庄逸驾定追攀。

发挥更有文章伯，高压淮南大小山。

叶衡

叶衡　鹿田寺集杜五言

水花分堑弱，山木抱云稠。

更宿招提境，还同惠远游。

叶衡

叶衡　诗一首

东家屋被西家盖，仔细思量无利害。

他时折握别陈词，如今且以壁为界。

叶槐

叶槐　木寂院

为爱莲塘水石幽，画桥斜日任迟留。

两山云出□□雨，一叶风来断送秋。

滚滚流年愁里度，凄凄明月暗中投。

何时谷口归耕去，种得黄粱饱即休。

叶辉

叶辉　白鹭亭次罗公愚韵

白鹭洲边敞此亭，淮山江水瞰芦汀。

鹭飞点点星颜色，那似公山鹤有灵。

叶辉

叶辉　秦淮次北谷罗叠韵

人言王气在鄣州，嬴政因来凿此流。

地脉何曾真断得，几多天子御宸楼。

叶辉

叶辉　咏清凉寺竹

茂林修竹绿侵雪，清到心君赖有君。

李主当年饱凉后，民间苦热几曾闻。

叶辉

叶辉　驻马坡

将军气势溢江河，跃马曾来驻此坡。

坡下石头城最险，屯兵正自不消多。

叶甲

叶甲　句

滁阳富山水，秀拔独琅琊。

叶简

叶简　占巾子

近来好裹束，各自竞尖新。

称无二三两，因何号一斤。

叶简

叶简　占两鸡子

此物不难知，一雄兼一雌。

请将打破看，方明混沌时。

叶简

叶简　占賏橘子

圆如珠，赤如丹，

倘能擘破分喫了，争不惭愧洞庭山。

叶见泰

叶见泰　奉赠德新知府并呈明德通守时中判府良心长司善卿知事

朝发瑞溪县，夕憩苍梧城。

苍梧有贤牧，寮采悉时英。

宴我南薰楼，宿我嘉鱼亭。

珍肴既重列，美酝仍细倾。

莫夜继秉烛，优巫陈楚声。

酒阑吐肝胆，髈焉若平生。

黾勉服王事，行迈有期程。

赠言无夸解，因之寄深情。

叶静慧

叶静慧　送水云归吴

塞上砧声响似雷，怜君骑马望南回。

今宵且向穹庐醉，后夜相思无此杯。

叶堪之

叶堪之　寒翠亭

管领江山胜，无如寒翠亭。

一朝成土梗，万象蔽林坰。

且喜新经理，犹存旧曲刑。

为留亭柱句，姑以代镌铭。

叶李

叶李　放还遇贾似道

君来路，吾归路，

来来去去何时住。公田关子竟何如，

国事当时谁汝误。雷州户，

崖州户，人生会有相逢处。

客中颇恨乏蒸羊，聊赠一篇长短句。

叶李

叶李　纪梦

宋时豪士石曼卿，帝命作主芙蓉城。

我才比石万无一，半世虚负狂直名。

年来似有丧心疾，荐共引鲧辜苍生。

天诛未加公论沸，日夕惟待鼎镬烹。

何哉异梦出非想，忽遇仙老谈真情。

谓予夙是文昌相，漏泄轻举遭弹抨。

帝令谪堕饱忧患，且使两足蹒跚行。

追思善步不可得，忽升妙术矧敢轻。

当时廷议祗如此，汝悔当复惟相迎。

稽首老仙谢慈悯，臣罪当死天子明。

久之寂灭一大乐，斲棺待尽无他营。

老仙笑许汝可教，引领直上朝玉京。

通明大明二宫殿，林木蓊萃阶瑶琼。

芙蓉烂漫锦欲似，帝皇锡以主殿名。

赋诗奏谢九拜起，玉音嘉奖傍观荣。

痴人说梦聊一快，我独知命不少惊。

只恐才非曼卿敌，相见惭汗应如倾。

从今闭目需帝召，玉楼续记时当成。

儿孙自有儿不福，与农报国须勤耕。

叶李

叶李　口占

如今便一似麻糊，也是人间大丈夫。

笔裹无时那解有，命有有处未应无。

百千万世传名节，二十三年非故居。

寄语长安朱紫客，尽心好上帝王书。

叶林

叶林　呈住山介石

造物有青眼，名山无赧容。

声名动猿鹤，道法伏菟龙。

望气从关尹，瞻云自华封。

悬知仙隐地，可以不迎逢。

叶林

叶林　登石室二首

远游贞白二仙家，今日追寻路不赊。

七十二丛秋色里，有人曾约去看花。

叶林

叶林　登石室二首

石径春深叠古苔，洞天无钥为谁开。

白云本是无心物，风趁松花作雨来。

叶林

叶林　赋洞霄宫隐居十年后

琼馆高居势复完，烟重翠叠几峰峦。

山从舞凤由来远，洞隔投龙欲去难。

处处有泉那用汲，岩岩维石宛如磐。

品题今古知多少，閒把唐僧五字看。

叶林

叶林　石室洞

低垂石室洞，杖屦易跻攀。

有路穿云窟，无门对月关。

谁骑仙鹿去，我笑国蜗踚。

若使今犹昨，清宵闻佩环。

叶林

叶林　至道宫

犹存巨镬记熙丰，翠蔼春深古路通。

千百舂锄一株树，野田飞下雪花风。

叶隆礼

叶隆礼　烟雨楼

傍家亭馆占湖东，寂寞为邻祗陆公。

竹树一堤如有碍，乾坤万象自无穷。

棹歌远入秋波绿，塔影中分晚照红。

尊酒待游烟雨景，画图著我笠蓑翁。

叶簵

叶簵　题光华亭

画栋朱帘势翼然，鼎新气象冠山川。

鹅黄杨柳浮春晚，鸭绿烟波送客船。

轮奂不妨农事日，风光好近麦秋天。

佐君治简有余暇，杯酒人教尽日传。

叶梦得

叶梦得　鹅湖山

鹅王牧群鹅，浊世肯下游。

积水近天阙，有时戏沉浮。

老禅天人师，领略倾九州。

初开选佛场，坐断诸峰头。

当时江东西，海纳吞众流。

岁晚徙山麓，华堂跨龙楼。

至今韦公碑，照耀苍崖幽。

陈迹记往昔，登临纵冥搜。

重来岁月疾，俯仰五十秋。

抚事一太息，何从问马牛。

惟余拱把木，百尺环道周。

成坏各有时，干戈今少休。

空怀三宿恋，为汝半日留。

钟声远送客，雾雨昏林丘。

叶梦得

叶梦得　石井

神龙傲幽蛰，睡美得所安。

宇宙岂不广，敛收寄深蟠。

不知九地藏，何似海滨宽。

谩作无镀窦，言依小巑屼。

微流出绀地，碧玉储清寒。

乱木共苍翠，佛宫荫檀栾。

宁怀帝者家，示暇排云端。

油云有时去，雾雨森蒙漫。

聊从老农戏，旱魃不可干。

客行度嵌岩，尘土疲跨鞍。

原借壁间瓢，一饮凉肺肝。

叶梦得

叶梦得　赠胡季昭

澹庵久死瘴江滨，依旧归来侍禁宸。

浩叹宗孙长去国，从知志士不谋身。

皇天若假令多算，圣代终无弃□□。

我时阅报痛生哀，洒泪南詹吊象台。

今日方知公有子，皇天佑善世生才。

叶梦鼎

叶梦鼎　隔竹

隔竹斜阳唤小舟，寥寥天柱访仙游。

风声树杪疑笙鹤，云气峰头见翠虬。

凡骨面岩那可蜕，尘容镜水只包羞。

几时肝胆无羁靮，卧看中天素月流。

叶梦鼎

叶梦鼎　建府戊午鹿鸣宴

黄堂燕衎盛衣冠，人道魁星照建安。

多士权衡推月旦，一番桃李属春官。

升歌鸣鹿陪樽俎，好与溟鹏插羽翰。

发策致身须正学，功名久远要人看。

叶梦鼎

叶梦鼎　句

芦笋满洲银鱠美，琼花滴露玉醅醇。

叶梦鼎

叶梦鼎　梅林八景总咏

黄墩巨海通昌国，花园大路连西域。

九顷农歌乐丰年，赤山牧唱喧朝夕。

罗溪流水出通潮，仕岆高山古贤迹，

方寺钟声育善音，桃源击鼓评民籍。

叶梦鼎

叶梦鼎　武夷鼓楼岩

鼓楼岩下鼓楼开，举世邯郸梦未回。

安得老兽教唤起，万人醒眼上山来。

叶梦鼎

叶梦鼎　武夷九曲

兴穷九折更悠然，棹转船头障去川。

留取洞中无尽意，桃花水暖鳜鱼天。

叶梦鼎

叶梦鼎　瀛洲亭

汝城高处着危阑，人在苍寒缥缈间。

下瞰无边春境界，西来第一处江山。

酒拈重碧酣诗思，柳曳轻黄入笑颜。

阁老可能专此胜，蛾眉花底又催班。

叶明

叶明　和陈子华武夷筑精舍

衮衮诸公台省居，可怜无地著吾庐。

前因本是四禅派，今日相追九老图。

忧顾全闽曾倚重，诛锄遗孽岂容逋。

兔葵燕麦玄都满，休忆桃霞映绿湖。

叶明

叶明　题冯唐庙

千百年来汉老郎，晓来灯火晚来香。

庭前不用寻碑记，已载班书数十行。

叶南仲

叶南仲　七星岩

斗峰遥认旧嵩台，为劝耕农特地来。

短李高名光翠壁，伪刘真迹没苍苔。

洞天日永风埃静，岩窦云收霁色开。

好景最宜供宴赏，操觚欲赋愧非才。

叶岂潜

叶岂潜　蝉

柳边晓立看虫蜕，化作风餐露宿身。

林静昼长吟不绝，骚骚清苦似诗人。

叶岂潜

叶岂潜　鳜鱼

渔翁今度笭箵富，正是桃花水腻时。

网得文鳞如墨锦，贯来杨柳是金丝。

叶岂潜

叶岂潜　苔钱

青钱点点浮鹅眼，绿毯鳞鳞织翠毛。

聚散因风翻覆手，池塘犹喜没惊涛。

叶清臣

叶清臣　大慈寺

佛陇光沉茂草平，树林犹作诵经声。

一心三观休分别，秋静山高海月明。

叶清臣

叶清臣　得请宣城府

理剧憀心计，承颜念远游。

时情自轻外，天幸复临州。

霜馆残梨晓，风淮水桂秋。

官勤诗意减，先愧谢公楼。

叶清臣

叶清臣　东池诗

园林日将暮，缅怀池上酌。

轻烟隐孤屿，绿水摇虚阁。

人闲山鸟静，风馀岸花落。

稚子晚眜归，扁舟自飘泊。

叶清臣

叶清臣　国清寺

绀宇初成国已清，千灵慈护属仁明。

山僧了得真空观，好续炉薰傲太平。

叶清臣

叶清臣　累日前伏蒙袖书临访并小文编及明堂图披玩寻绎弥增景服偶书二百四

进士不读书，明经不根义。

诟病君子儒，于今作文弊。

礼部右词赋，诸生窃科第。

从道不违人，追趋斯近利。

李生何为者，力学务逊志。

羞耻事章句，深湛刺经艺。

常惟天子贵，无大明堂位。

邈焉三代风，尠矣百世继。

去圣日逾远，攻端非其致。

公玉既妄图，戴德亦缪记。

汉唐盛容典，规画不足示。

其间区区者，何暇盛德事。

确论无甚高，阔讲寖而坠。

披文会今古，援笔考同异。

面势本周官，织悉探吕氏。

俛拾林甫长，仰擿康成眛。

昭发老生蒙，冥符作者意。

圣期接千统，缛礼恢万祀。

无文既已秩，同节此云备。

宁当总章法，未攇云台议。

废兴有时合，聪明自民视。

成厦繄众材，至理岂一士。

南阙朝奏书，中朝夕鸣佩。

行矣无自遗，日中今可熭。

叶清臣

叶清臣　送梵才大师归天台

江水望不极，杨花江面飞。

春风自无定，远客又言归。

景胜诗逾老，心冥语亦稀。

从来林下意，为谢北山薇。

叶清臣

叶清臣　送馀姚知县陈最寺丞

旧见恩初渥，新游刃久虚。

官曹鹊树下，民版象耕馀。

山迥人逢麂，江清客厌鱼。

送君多怅望，云外是亲居。

叶清臣

叶清臣　题石桥

觉雄示入灭，尊者俱授记。

现彼声闻身，护此浊恶地。

他方自感通，此地真灵秘。

一路指桥西，谁明导师意。

叶清臣

叶清臣　题溪口广慈寺

云中江树冷萧萧，溪上僧归倚画桡。

谁为秋风乘兴去，松窗先听富阳潮。

叶清臣

叶清臣　先照寺

一径凉飚响万松，青霞紫雾秘灵峰。

寒生列洞前溪雨，声到诸天午夜钟。

仙顶月高犹驾鹤，阴潭云起旧降龙。

出尘境界无多地，已上金庭第七重。

叶清臣

叶清臣　游摄山栖霞寺

仙峰多灵草，近在东北维。

僧绍昔捨宅，总持尝作碑。

高风一缅邈，废宇亦陵迟。

清泉潄白石，霏雾蒙紫芝。

松萝日萧寂，猿鸟自追随。

游人尠或诣，隐者谁与期。

支郎笃清尚，千里孤云飞。

览古玩青简，寻幽穷翠微。

顾予荷戟守，出宿简书违。

凭师访陈迹，賸作摄山诗。

叶群

叶群　南雁西洞

石门深窅锁丹霞，倚马西风日欲斜。

幽境已无尘俗气，白云尚有翠微家。

林间摘句书红叶，涧底烹泉带落花。

向晚且从西洞息，碧山明月正堪赊。

叶三锡

叶三锡　盛氏衔翠轩

平生丘壑心，漫浪不羁束。

青山亦解意，四时共追逐。

朝翠空蒙时，北窗梦清熟。

昼寂庭户凉，坐课黄卷读。

此心与山违，对面若掩目。

孱颜俨如故，心境两不触。

宴坐收万象，剖璞出苍玉。

木末流夕晖，窗户影摇绿。

相对两青眼，悠然一笑足。

此意陶潜知，不然问玉局。

叶三英

叶三英　榴皮题壁

求仙那得仙来访，多积阴功至有馀。

欲悟东林沈东老，故留三十六玄书。

叶善夫

叶善夫　芹溪八咏

何人辟谷砚山隈，洞府藤萝锁不开。

炼就金丹乘鹤去，药炉烟冷未归来。

叶善夫

叶善夫　芹溪八咏

月光如水水连天，万顷玻璃浸碧渊。

一颗骊珠收不去，几回惊起卧龙眠。

叶善夫

叶善夫　芹溪八咏

云谷山高列画屏，晚来尽对更多情。

烟凝紫翠斜阳里，一幅丹青写不成。

叶善夫

叶善夫　芹溪八咏

芹溪处士古人风，宝剑尘埋未化龙。

旧隐至今名不朽，扁题元出紫阳翁。

叶善夫

叶善夫　芹溪八咏

高人栖隐向山林，林壑幽清绝俗尘。

当日武陵人已老，谁知犹有种桃人。

叶善夫

叶善夫　芹溪八咏

登楼眺望雪晴天，银作高山玉作田。

最好夜深明月上，素娥滕六斗婵娟。

叶善夫

叶善夫　芹溪八咏

数尽寒鸦日已昏，疏钟隐隐隔林闻。

僧归林下柴门静，声逐前村一片云。

叶善夫

叶善夫　芹溪八咏

笔架三峰插碧虚，午来倒影落平湖。

凭高最好供吟笑，宜入王维画里图。

叶绍翁

叶绍翁　表忠观韩小官人

观里韩风子，无心似有灵。

绕廊时自语，扪虱故忘形。

午暴松檐暖，晨餐柏叶青。

客来知有馈，迎笑立中庭。

叶绍翁

叶绍翁　出北关二里

脱衣命仆洗尘埃，篱落人家未见梅。

出得城门能几步，船头便有白鸥来。

叶绍翁

叶绍翁　大涤山

倦身只欲卧林丘，羽客知心解款留。

泉溜涓涓中夜雨，天风凛凛四时秋。

虎岩月澹迷仙路，龙洞云深透别州。

九锁青山元不锁，碧桃开后更来游。

叶绍翁

叶绍翁　登谢屐亭赠谢行之

君家灵运有山癖，平生费却几緉屐。

从人唤渠作山贼，内史风流定谁识。

西窗小憩足力疲，梦赋池塘春草诗。

只今屐朽诗不朽，五字句法谁人追。

天台览遍兴未已，天竺山前听流水。

秦人称帝鲁连耻，宁向苍苔留屐齿。

乙庵是渠几世孙，登山认得屐齿痕。

摩挲苔石坐良久，便欲老此岩之根。

吾侬劝渠且归去，请君更学遥遥祖。

遥遥之祖定阿谁，曾出东山作霖雨。

叶绍翁

叶绍翁　发长安堰

夏老虫声切，晨兴草气香。

买瓜依绿树，出水{左氵右旱}青身。

船聚知村近，牛闲觉昼长，

双凫莲叶荡，无雨故生凉。

叶绍翁

叶绍翁　访龙井山中村叟

雨打荒篱豆荚垂，柴门未启立多时。

客来自掘蹲鸱煮，旋拾枯松三数枝。

叶绍翁

叶绍翁　访隐者

开门迎客着山袍，井畔猕猴一树桃。

儿向草间寻落果，妻从墙角过香醪。

旧栽松子今能大，新起茅堂不甚高。

历遍贵游无此味，韭和春雨笋和糟。

叶绍翁

叶绍翁　访隐者

不作王门梦，来敲隐者关。

童先孤鹤化，云伴一身闲。

碍笋新移路，低墙为看山。

几回松下去，锄得茯苓还。

叶绍翁

叶绍翁　赋葛天民栽苇

叶碍渔舟入，丛分水国宽。

低回藏鹭渚，仿佛钓鱼竿。

荡户和萍送，溪翁当竹看。

所怜如许节，不耐雪霜寒。

叶绍翁

叶绍翁　葛天民隐居

种竹成新列，移兰即旧阴。

老铛犹有耳，古柳已无心。

得句添杯满，贪炉到夜深。

篝灯聊点校，春水没衣砧。

叶绍翁

叶绍翁　贵游

五陵年少尽风流，十日安排一日游。

林下幽人差省事，笔床茶灶便登舟。

叶绍翁

叶绍翁　过崇德

野塍泉自注，断岸柳空存。

雨霁云开塔，船过犬吠门。

柴扉斜着水，草迳别通村。

翻羡田家乐，盈盈老瓦盆。

叶绍翁

叶绍翁　汉武帝

殿号长秋花寂寂，台名思子草茫茫。

尚无人世团坘乐，枉认蓬莱作帝乡。

叶绍翁

叶绍翁　和葛天民呈吴韬仲韵赋其庭馆所有

江远潮痕细，城回路势斜。

竹行穿砌笋，风堕过墙花。

篆叶虫留字，衔泥燕理家。

主人清到骨，相对只杯茶。

叶绍翁

叶绍翁　寄湖上黄教

门幽缘近寺，官冷未成家。

楼借山为障，风吹水作花。

诗方酬北磵，经又节南华。

闻说新雏凤，宾来解唤茶。

叶绍翁

叶绍翁　寄赵眉翁二首

两度驰书未报音，温陵尺纸定千金。

多应驿使曾相访，短艇烟波无处寻。

叶绍翁

叶绍翁　寄赵眉翁二首

君王未肯赐西湖，鸥鹭丛中借地居。

憔悴风姿今钓叟，痴心犹望故人书。

叶绍翁

叶绍翁　嘉兴界

平野无山见尽天，九分芦苇一分烟。

悠悠绿水分枝港，撑出南邻放鸭船。

叶绍翁

叶绍翁　敬陪直院右史上已后一日西斋之集

清时天上诏书稀，曲水从游许布衣。

插羽满浮寒食酒，倚栏同忆故山薇。

碧桃绕观春风静，柔櫨摇汀夕照微。

慨想兰亭如昨日，沙鸥飞下钓钱矶。

叶绍翁

叶绍翁　九日呈真直院

秋负吹客客思家，破帽从渠自在斜。

肠断故山归未得，借人篱落种黄花。

叶绍翁

叶绍翁　鹭

无事时来立葑田，几回惊去为归船。

霜姿不特他人爱，照影沧波亦自怜。

叶绍翁

叶绍翁　猫图

醉薄荷，扑蝉蛾。

主人家，奈鼠何。

叶绍翁

叶绍翁　青溪阁

江总能文土，空贻狎客名。

旧基荒草占，废圃野人耕。

古柳无多树，新蝉第一声。

青溪固亡恙，依旧与孤城。

叶绍翁

叶绍翁　秋日游龙井

引道烦双鹤，携囊倩一童。

竹光杯影里，人语水声中。

不雨云常湿，无霜叶自红。

我来何所事，端为听松风。

叶绍翁

叶绍翁　赏梅

梅花宜雪犹宜月，水畔山边更自奇。

十四字传和靖后，又传君际五言诗。

叶绍翁

叶绍翁　石头感古

夷甫诸人者，龟趺已故丘。

但能挥玉尘，不解冠兜鍪。

正朔从江左，经营仅石头。

中原虽可望，不忍上层楼。

叶绍翁

叶绍翁　送冯济川归蜀

勇唤东吴万里船，皂囊来奏九重天。

一官岂为苏洵冗，诸老宁容贾谊先。

满载月归应有命，便耕云去岂无田。

竹枝歌罢篷窗掩，到此相思倍黯然。

叶绍翁

叶绍翁　苔钱

家贫地上却钱流，朽贯年深不可收。

若使用之堪买爵，等闲门巷亦封侯。

叶绍翁

叶绍翁　题鄂王墓

万古知心只老天，英雄堪恨复堪怜。

如公更缓须臾死，此虏安能八十年。

漠漠凝尘空偃月，堂堂遗像在凌烟。

早知埋骨西湖路，学取鸱夷理钓船。

叶绍翁

叶绍翁　题山间老友壁

山间虽寂静，未得事全无。

锄地留莎草，添泉养石蒲。

庭除风自扫，身世月同孤。

老去知禅味，松间试结趺。

叶绍翁

叶绍翁　题孙端甫别墅

幽居地僻少人知，野水春风枳树篱。

检历预寻移竹日，题墙闲记种花时。

堪嗤狡兔须三窟，只学鹪鹩占一枝。

净扫绿苔斟浊酒，邻家吹过野棠梨。

叶绍翁

叶绍翁　田家三咏

织篱为界编红槿，排石成桥接断塍。

野老生涯差省事，一间茅屋两池菱。

叶绍翁

叶绍翁　田家三咏

田因水坏秧重插，家为蚕忙户紧关。

黄犊归来莎草阔，绿桑采尽竹梯闲。

叶绍翁

叶绍翁　田家三咏

抱儿更送田头饭，画鬓浓调灶额烟。

争信春风红袖女，绿杨庭院正秋千。

叶绍翁

叶绍翁　田舍小憩

犬驯迎且吠，儿小笑还啼。

樱熟施鱼网，桑空卧竹梯。

枯枝禽啄折，野草鹿眠低。

屋后登山路，牛栏更向西。

叶绍翁

叶绍翁　闻顶山徐道人改卜

先生新卜宅，只许白云知。

野蜜和峰割，岩花带蝶移。

坐谙苔石稳，醉忘木桥危。

屋后寒梅放，因风寄一枝。

叶绍翁

叶绍翁　西湖秋晚

爱山不买城中地，畏客长撑屋后船。

荷叶无多秋事晚，又同鸥鹭过残年。

叶绍翁

叶绍翁　西溪

一条横木过前溪，村女齐登采叶梯。

独立衡门春雨细，白鸡飞上树梢啼。

叶绍翁

叶绍翁　仙兴

金书宫殿玉阑干，雪瀑泉飞洞口寒。

日暮仙翁骑鹤去，碧桃花满石棋盘。

叶绍翁

叶绍翁　烟村

隐隐烟村闻犬吠，欲寻寻不见人家。

只於桥断溪回处，流出碧桃三数花。

叶绍翁

叶绍翁　野蝶

银为须翅粉为肌，驱役春风不解肥。

桃李上林无分到，可怜却傍菜花飞。

叶绍翁

叶绍翁　夜书所见

萧萧梧叶送寒声，江上秋风动客情。

知有儿童挑促织，夜深篱落一灯明。

叶绍翁

叶绍翁　谒半山祠

归去田畴问老农，力行新法竟何功。

已知供佛追前过，尚惜修书谢数公。

塑像难陪夫子壁，古祠谁访觉王宫。

都来二百年间事，燕麦戎葵几度风。

叶绍翁

叶绍翁　宜对亭

讲罢闲来立矮阑，袈裟衣薄翠光寒。

请师莫起云屏想，只作当年面壁看。

叶绍翁

叶绍翁　咏先牌

相随万里途，汝岂被名驱。

挂壁疑何用，辞家不可无。

店翁先酒扫，津吏认称呼。

举子无钱刻，惟将□纸糊。

叶绍翁

叶绍翁　幽居书事

客开双佛塔，水绕数鱼家。

酒剩沾邻里，时平买钓车。

童闲唯伴鹤，树老自成槎。

枕上关心事，侵晨扫落花。

叶绍翁

叶绍翁　游园不值

应嫌屐齿印苍苔，十扣柴门九不开。

春色满园关不住，一枝红杏出墙来。

叶绍翁

叶绍翁　寓居

云补青山缺，琴销白日长。

鸥从雨外没，蛇入树间藏。

客久衣常黑，童蛮发半黄。

萤多邻舍少，此意自凄凉。

叶绍翁

叶绍翁　寓居

无酒难留客，借书方入城。

洗衣知水落，贪睡畏窗明。

野竹藤缠杀，枯枝草寄生。

十年林下隐，差觉世缘轻。

叶绍翁

叶绍翁　赞洞宾像

捻吟髭，剑在前。

心中月，天上圆。

叶绍翁

叶绍翁　赠陈宗之

官河深水绿悠悠，门外梧桐数叶秋。

中有武林陈学士，吟诗销遣一生愁。

叶绍翁

叶绍翁　赠陈宗之

十载京尘染布衣，西湖烟雨与心违。

随车尚有书千卷，拟向君家卖却归。

叶绍翁

叶绍翁　纸帐

五色流苏不用垂，楮衾木枕更相宜。

高眠但许留禅客，低唱应难着侍儿。

白似雪窗微霁后，暖於酒力半醺时。

蒲团静学观身法，岁晚工夫要自知。

叶绍翁

叶绍翁　舟次崇德

倦身只合卧家林，客里消磨感慨心。

水国逢春梅未见，山城到午雾犹深。

地名不记维舟问，酒味曾谙入巷寻。

泛宅浮家何日了，庄头栽竹已成阴。

叶升

叶升　登凌云山绝顶

崔巍万仞俨危梯，蹑履多凭一杖藜。

老宦跻崖冲斗动，高朋立顶惹叴　啼。

振衣远望乾坤小，举首回看日月低。

自是登天疑有路，云山缥缈夕阳西。

叶省干

叶省干　句

叶省干　闲傍苍苔数落花

叶师文

叶师文　菊岩

东风红紫过千千，独着黄衣不敢先。

万仞峰头今一萼，别无花木可秋天。

叶时

叶时　还桑泽卿兰亭考二首

书法光茫晋永和，后来摹写不胜多。

考论又得桑夫子，兰渚风流转不磨。

叶时

叶时　还桑泽卿兰亭考二首

自从茧绝殉昭陵，定武流传胜得名。

总辑旧闻为博议，即今真赝不难凭。

叶时亨

叶时亨　泛舟松江

短棹夷由落照间，不堪凝望发愁端。

雁行影没暮天阔，苹叶香残秋水寒。

朝市触涂成险棘，风波投足却轻安。

白鸥盟在容寻理，急办烟蓑与钓竿。

叶时亨

叶时亨　示郭仲达二首

撮发从游成潦倒，拍肩话旧叹蹉跎。

年来对酒诗狂减，老去伤时愁绪多。

顾我曳裾今尚尔，念君求禄竟如何。

不应例合俱穷踬，造化儿痴故作魔。

叶时亨

叶时亨　示郭仲达二首

男子升沉虽系天，风花高下亦俄然。

功名未老终归手，富贵须时小著鞭。

落魄羁怀长道路，苍茫客面染风烟。

张仪此舌欣无恙，谈笑封侯会有年。

叶适

叶适　哀巩仲至

老衰哭无泪，行叹复坐嗟。

荒凉鹤呜村，尚友初萌芽。

当时各年少，涉世迷骊騧。

中天悬明月，争欲伸手拿。

朝语日再昃，夜谈更五檛。

君文蚤贵重，蜀锦载胡车。

离离三千首，雅正排淫哇。

石碑富规制，玉策垂芬葩。

简牍尤妙美，一字不可加。

笑我自山野，悲君混泥沙。

古称骚人穷，留与后代夸。

临谁寄音信，已受南台衙。

俄然被弹射，翻燎北坞畲。

季也守大玉，千里畦稻麻。

请登小芙蓉，万仞凌烟霞。

兹游隐者事，亦用期屡差。

书来病良慰，誓言指春华。

秉我乌臼烛，瀹以蒋富茶。

那知是绝笔，杨柳空白花。

颇疑魂气升，彷佛天之涯。

多生註周易，遥认草玄家。

叶适

叶适　安扶待制侍郎徐公挽词二首

玉质金章映海滨，养成天德异凡伦。

曾颜窈渺关前圣，管葛粗痚付后人。

惆怅穷途三讫癸，吁嗟厄岁再逢寅。

送公何物堪将去，留在埋铭石色新。

叶适

叶适　安扶待制侍郎徐公挽词二首

饮冰那得不醒然，北看成南丑又妍。

建策须为万世虑，孤忠亦有一身全。

星文忍向生前坠，梦事方从死日传。

莫指鸣山归路熟，青林黄叶度年年。

叶适

叶适　白紵词

有美一人兮表独，陟彼南山兮伐寒紵。

挑灯细缉抽苦心，冰花织成雪为缕。

不忧绝技无人学，只愁不堪嫁时著。

郑侨吴札今悠悠，争看买笑锦缠头。

叶适

叶适　包飆叟挽词二首

风沙江上宅，斥卤望中村。

密竹元遮径，崇兰早映门。

笑谈看磊落，材力可腾掀。

谁复知心事，沧波雾雨昏。

叶适

叶适　包飆叟挽词二首

养志诸郎事，专经永夜残。

虽云绿衫易，更觉彩衣难。

客散棋奁闭，庭虚酒盎乾。

无言慰孤苦，持此问漫漫。

叶适

叶适　报德庵

王孙生长安仁宅，亲见宣仁靖家国。

艰难身后苕水头，举目湖山非旧识。

孙儿负土成新阡，手把拱指导皆参。

皇天报德无穷年，蟠根翳叶藏云烟。

叶适

叶适　北斋

频年寄全吴，廨宇杂营保。

前厅久倾压，后舍岌欹倒。

常因霖雨后，壁坏不容扫。

跳蛙浴漏潴，野穣媚穿杲。

以兹违色养，先还媿亲老。

低头谩商歌，瞪视豁愁抱。

当身良易足，遗后非长道。

幸今脩整毕，楹桷正完好。

晴窗闲昼永，夜榻初凉早。

友朋坐雍雍，燕雀鸣草草。

居室君子后，荜门固为宝。

矧伊泽国士，败栋威涂潦。

缪弃使者属，职思振枯槁。

人之所歆羡，未必天能造。

卷藏姑罢归，蠹简说刚浩。

叶适

叶适　北斋

人情无终极，匪陋则求佳。

寝处既少安，游燕岂不怀。

惟思旧酒务，糟酵茺榛埋。

破瓶聚隆垤，新甽连长阶。

种竹夹超然，称花绕北斋。

及尔风露清，忽感意象谐。

幽深容浪蕊，润泽长芳莇。

亭亭两高梧，买自娄门街。

俟以岁屡寒，窅若万仞崖。

吾留能几日，龊龊强安排。

方嫌树影瘦，复虑地势{左亻右瓜}。

世间香味悦，每与腥羶偕。

雅故使郑淆，法语仍进徘。

俯同侏儒笑，但恐好恶乖。

莫穷有限物，徇此未腐骸。

叶适

叶适　并工

并工催作趁春前，又值春归一莞然。

新笋顿能长数尺，晚花宽与待明年。

回廊寂寂为苔地，后塔阴阴造雨天。

坐睡不惊还自觉，鬓须将老到衰边。

叶适

叶适　蔡良甫观颐堂

不多花卉春长在，粗有田元岁自丰。

为问灵龟千岁诀，此中风味许谁同。

叶适

叶适　蔡尚书挽词二首

总角都鳌头，老生基伏膺。

白首参豹尾，后出夸先登。

东流看到海，北风忽成冰。

茫茫落檐花，穷巷犹短檠。

叶适

叶适　蔡尚书挽词二首

拨沙得黄金，百鍊写光影。

飞行日月上，莹彻肝胆醒。

空山惨马鬣，何决重为矿。

余哀不浪施，留寄长夜炯。

叶适

叶适　常德郎中林公挽词

结佩声名远，怀沙兴托深。

惜无长绠系，终使夕阳沉。

兰省空频召，桃源不再寻。

虽伤有北毁，难减是南金。

叶适

叶适　超然堂

晨兴诣曹参使髍，传呼趋庭头颈屈。

退归阖户胥吏玩，过门掉臂不入室。

宅舍空荒转颓漏，驺仆蓝缕常寒乞。

此堂岂可更超然，乍可鞅掌中怫郁。

每怜庄周齐物论，遣词旷荡违经律。

独称松柏受正命，舜何人哉尽伦匹。

萍实浮沉江汉远，剑气腾掷牛斗出。

招徕凤麟已悠缓，琢磨圭璧强坚密。

檐擎自贵竭人力，起倒相因废天质。

古今问学满天下，分寸毫厘难细诘。

以兹凛凛观万事，口不敢言心自失。

今朝幸续省仓米，且以糜煎饱时日。

叶适

叶适　陈伯明建读书堂於内战都岩盖缙缙云最胜特处市书名田役大费巨当用

东莱龙川师道起，一时话言犹在耳。

我辈勤苦常刳心，后生懒惰自迷已。

闻君相取黄帝乡，石简中间稳上梁。

搜翘索楚寻旧学，关雎师挚声洋洋。

书惟见多在互解，食要良田宜广买。

俚翁有语人未知，酱里投盐事终在。

君不见衡庐岳麓天与灵，达士必垂千载名。

山高海深产奇物，他年古文尾壁出。

叶适

叶适　陈待制挽诗

唤作成亏总雪消，等闲好恶任风飘。

齐侯自要乘千驷，颜子何妨饮一瓢。

叶适

叶适　陈待制挽诗

已报西川落那边，倒杯索赌计茫茫。

也知汉北餱粮聚，能使江东保障全。

叶适

叶适　陈待制挽诗

昔年行住偶相同，舍策追羊径未通。

只麽空归在何处，一竿红日海门东。

叶适

叶适　陈待制挽诗

世事从来半局棋，夜眠还有不应时。

峙岩桥畔船辞柁，冷水观边花发枝。

叶适

叶适　陈侍郎挽词

生死悲欢地，长嗟付短吟。

北门晨鹊趁，西甸晚鸦寻。

三品官名重，千年墓色深。

广东正思忆，泪激海潮音。

叶适

叶适　陈同甫抱膝斋二首

昔人但抱膝，将军拥和銮。

徒知许国易，未信藏身难。

功虽愆岁晚，誉已塞世间。

今人但拘膝，流俗忌长叹。

儒书所不传，群士欲焚删。

讥诃致囚箠，一饭不得安。

珠玉无先容，松柏有后艰。

内窥深深息，仰视冥冥翰。

勿要两脾消，且令四体胖。

徘徊重徘徊，夜雪埋前山。

叶适

叶适　陈同甫抱膝斋二首

音骇则难听，问骇则难答。

我欲终言之，复恐来蹲沓。

培风鹏未高，弱水海不纳。

匹夫负独志，经史考离合。

手捩二千年，柔条起衰飒。

念列傥天回，意大须事匝。

偶然不施用，甘尽斋中榻。

宁为楚人弓，亡矢任挽踏。

莫作隋侯珠，弹射坠埃壒。

叶适

叶适　陈益谦挽词

舍南巷北水同流，稻菽参差各自谋。

不料多村能转物，更怜无地与伸头。

蛛丝委南架诗愠，鹭羽空陂菡萏愁。

好在夜深明月满，人间地下两悠悠。

叶适

叶适　冲佑安抚郎中张公挽词

谁怜张太守，思职更忧边。

濠水中间月，交山尽处天。

人应迷往事，我独采遗编。

莽莽乾坤里，冥知想慨然。

叶适

叶适　冲佑大夫鲍公挽词

幽人眇何在，高阁锁重关。

梅冷桥边月，菊残篱外山。

可怜清绝地，长忆笑谈间。

寂寞私盐港，渔樵自往还。

叶适

叶适　除夜元日连登烟霏楼

岩蛮宽云灵虬寺，水竹低横处士园。

此是蕲州无比好，亦如渏下好山川。

叶适

叶适　除夜元日连登烟霏楼

摧荷秃柳不胜春，脉脉荒堤数过人。

我若有材以速化，应钭地巧答天真。

叶适

叶适　锄荒

锄荒培薄寺东隈，一种风光百样栽。

谁妒眼中无俗物，前花开遍后花开。

叶适

叶适　次王道夫舟中韵三首

鹹鹆收声避鷅鷙，田家蚕麦已知秋。

西湖风物无人供，时有跳鱼入过舟。

叶适

叶适　次王道夫舟中韵三首

橐纪听乐心肝尽，拔剑论功目眦豪。

鸣鸟不闻千仞远，抟风鹰隼顿能高。

叶适

叶适　次王道夫舟中韵三首

旧读恺歌追小雅，近看羽檄过西京。

中兴文字须公等，容我春山带犊耕。

叶适

叶适　次韵韩仲止

塞户低眠畏北风，诗来唤起自江东。

林迷久已随牲鹿，磐止何曾有渐鸿。

常日锥刀希楚富，千年向椠讳丘穷。

莫将新意翻棋局，一等成亏付国工。

叶适

叶适　次韵喻叔奇九日

绕湖秋色去茫茫，塔立峰端表自强。

因上岧峣览吴越，逆从开陃数羲竽。

暖风驻帽严公会，早闰勾花绊客觞。

闲支陶潜玩幽独，可怜车马共谁忙。

叶适

叶适　答李制置

喜槌恨不投淮流，复传侯挚能校谋。

四州卧龙出长算，朝汎清洛暮营丘。

禹迹芒芒草莱远，滓边正在耕耘满。

中庭雅歌自有节，岂效夷声催煞衮。

北平渐车淖不通，白檀可越时未同。

待公刻就燕然颂，我亦严驾期无终。

叶适

叶适　待制汤公挽词

缫藉知良玉，虀盐是大儒。

单传合上相，小却但尚书。

蠹简同归处，遗簪任翳如。

西风好溪雨，涨泪湿涂芻。

叶适

叶适　待制中书舍人陈公之亡以山宅须利既迁殡而未葬也后五月乃克葬焉二

可怕阴阳恶，还惊日月遒。

终成埋璧去，不作坐禅留。

雨洗一箪净，风翻千橘愁。

门前系船橛，宿鸟漫嘀啾。

叶适

叶适　待制中书舍人陈公之亡以山宅须利既迁殡而未葬也后五月乃克葬焉二

嗟我与公同澹泊，一生一死又凄凉。

经纶传世止於此，老病着身行自当。

挂壁断弦从别调，拂天进驻水渡新。

暮春未有风雩伴，且合遗编住冢傍。

叶适

叶适　戴肖望挽词

岩岩萧太傅，謇謇郑尚书。

可惜流光晚，翻无急诏除。

交情梅蕊尽，哀意柳芽痚。

只有安江满，长涵夜月虚。

叶适

叶适　戴肖望挽词

老失平生友，悲寻路转迷。

水肥庆返钓，田瘦合归犁。

草与地萧瑟，云垂天惨凄。

无因再商略，短日送寒鸡。

叶适

叶适　祷雨题张王庙

夏至老秧含寸荑，平田回回不敢犁。

群农无计相聚泣，欲将泪点和乾泥。

祠山今古同一敬，签封分明指休证。

传言杯珓三日期，注绠翻车连晓暝。

龙神波后何惨怆，昔睡今醒喜萧爽。

人云天上行水曹，取此化权如反掌。

浙河以东尽淮壖，哀哉震泽几为原。

愿王顿首玉帝前，请赐此雨周无偏。

叶适

叶适　登北务后江亭赠郭希吕

壁上陋室铭，门我剪茅亭。

小市鱼虾散寂寂，大江风浪来冥冥。

郭翁虽老犹貌泽，腹贮今古心和平。

只应独将笏拄颊，清坐都不挂毫发。

何必随逐栏头奴，日招税钱三万亿。

前灵运，后延年，桑麻旧国常苑然。

城颓路阙总令好，不知於人安稳否。

叶适

叶适　丁少明挽诗

枕冷秋山不记年，时时逸想醉看天。

吟成绝妙惊人句，散尽粗浮使鬼钱。

万卉有情风暖后，一筇无伴月明边。

新来王子碑能说，笔意堪将此共传。

叶适

叶适　丁氏东屿书房

朝纳棂上光，千帙乱抽翻。

夜挑窗下明，一字究本源。

旧师蚤传习，新友晚闻见。

雘里痚聚头，江海勤会面。

勿爱好鸟羽，勿玩芳对林。

书亦且置之，独自观此心。

东京未生前，寂寂已死后。

万变随云浮，朗月信中彀。

保物粲陈列，所从定何时。

孔颜虽去远，闻道命如丝。

白屋无怨难，朱门不骄易。

每留先人朴，不忝素士志。

雁荡袅长麓，南北峙两门。

委和被多稼，永祚延余昆。

红绿修岸容，冰雪净空界。

蕙转兰亦回，谁赋书房外。

叶适

叶适　读王德甫文卷因送省试

瞢头文之病，敖脚最所患。

轩其奋勇果，榻复堕衰懦。

伊人殆天力，卓地挺修干。

歨入岩云幽，倏出星极烂。

俨如姑射女，娣姒俱整粲。

皎如珊瑚树，尘垢拭杯案。

昔夸新龙首，伏吕较蚤晏。

又推旧菑川，耄老终佐汉。

况今未六十，急用岂为晚。

行当秦苦疏，朗压诸儒冠。

叶适

叶适　读叶子元诗题其后

心闲误比游丝转，境胜空疑浊焰流。

我亦输君闻早觉，醉吟都与句中收。

叶适

叶适　渡浙江

晚霞销尽月明钩，万顷无风一水浮。

长怕舟师深击楫，自令洄洑起中流。

叶适

叶适　端午思远楼小集

凭高难为观，楼居势尽倾。

思远地不远，空复生遐情。

上惟山绕围，下惟溪环萦。

此实擅清境，岂以旷朗名。

土俗喜操楫，五月飞骇鲸。

鼓声沉沉来，起走如狂酲。

不知逐臣悲，但恃勇气盈。

衰翁茧帐卧，南风吹作棱。

叶适

叶适　端午行

仙门诸水，会流下瓦竓沟。

中有吊湘客，西城南北楼。

旗翻稻花风，棹涩梅子雨。

夜逻无骚音，绛纱蒙首去。

叶适

叶适　对读文选杜诗成四绝句

一从屈原离骚赋，便至杜甫短长吟。

千载中间多作者，谁於海岳算高深。

叶适

叶适　对读文选杜诗成四绝句

绝疑此老性坦率，无那评文兼世情。

若比乃翁增上慢，诸贤保得更垂名。

叶适

叶适　对读文选杜诗成四绝句

江淹杂体意不浅，合彩和音列众珍。

拣出陶潜许前辈，添来庾信是新人。

叶适

叶适　对读文选杜诗成四绝句

草堂四松看摩空，瀼西千果交青红。

似须隐约住蜀道，可惜奔波离峡中。

叶适

叶适　葑门

遗墨固藏神，希圣非立我。

断后辄无前，实石即虚左。

品定赋纤洪，义明分勇懦。

端木语卫文，洙泗皆卿佐。

孔子叙夷齐，后进尚嵬琐。

从来一大事，几作鸿毛荷。

知非言所及，结网鱼受课。

谁持空空质，放纵无不可。

兹门小精庐，荒寂众万过。

欣余二三子，拙力守饥卧。

杨花安得揽，飞去天隅唾。

唯有露垂垂，满畦红药堕。

叶适

叶适　蜂儿榧歌

平林常榧啖俚蛮，玉山之产升金盘。

其中一树断崖立，石乳荫根多岁寒。

形嫌蜂儿尚粗率，味嫌蜂儿少标律。

昔人取急欲高比，今我细论下匹。

世间异物难并兼，百年不许赢栽添。

余某何为满地涩，荔子正复漫天甜。

浮云变化嗟俯仰，灵芝醴泉成独往。

后来空向玉山求，坐对蜂儿还想象。

叶适

叶适　冯公岭

冯公此山民，昔开此山居。

屈盘五十里，陟降皆林庐。

公今去不存，耕凿自有余。

凤篁生谷隧，雨旆来岩虚。

人随乱云入，咫尺声相呼。

四时草木香，异类果蔌腴。

棌薪得崖花，结缀成襟裾。

此亦佳窟宅，可对幽人娱。

何必种桃源，始入仙者图。

瓯闽两邦士，汹汹日夜趋。

辛勤起芒屩，邂逅乘轮车。

山人老白首，名氏不见书。

我独何为者，拊身念居诸。

叶适

叶适　奉酬般若长老

简师诗语特惊人，六反掀腾不动身。

说与东家小儿女，涂红染绿未禁春。

叶适

叶适　奉赋德修西充大夫成都新园咏归堂二首

浣花炫春澨，濯锦绚晴浦。

成都信繁会，此水工媚妩。

岂无濠上亭，蹙步难仰俯。

誓言违市朝，卜宅近幽阻。

沃沃葵苋畦，焰焰棠杏坞。

朝曦湿浅濑，暮色生远渚。

循涯咏未厌，引流络其圃。

蘯荇依篱樊，凫雁宿庭户。

长松百里外，物象争渺莽。

时平乏隐沦，蓑笠自歌舞。

岷江志东向，激射走吴楚。

胡为滞淫之，飞坎圣所许。

叶适

叶适　奉赋德修西充大夫成都新园咏归堂二首

我生海旁州，古言江来铺。

力浮万顷尽，坐识一溜初。

之子酌彼源，绀洁玉斗奭。

雅韵舒烦忧，逸驾陵趦趄。

咏归有何意，岂亦歌风乎。

湛湛游无梁，滔滔济无桴。

纵横洄伏中，暮齿将焉需。

三间始开陃，十亩终耘锄。

东西两庄舍，兄弟相譯呼。

缅哉趋前规，更作却后图。

顾思曲肱乐，一身匪求余。

我独无家归，羡子镌自迂。

叶适

叶适　奉送周和录木叔秘监其舅也

谢傅怅何远，羊甥良自嘉。

帝乡沉迹显，囹户众缧夸。

钓冷客得雪，林痚处士花。

衰年怕分手，闲发岸头沙。

叶适

叶适　福国太夫人陈氏挽诗

曾经天语赞华簪，应是忠多报独深。

寂寂孤鸾羞鉴影，辉辉双凤失梧阴。

冲心自与家规竞，空性都无世网侵。

闻说埋铭亲付祝，照碑斜日下寒林。

叶适

叶适　赋董季兴玩书岩

玩书岩里刻成真，水帘花鬾春复春。

一朝敛策去何所，来者对之如古人。

美哉骨清神亦爽，西瞻匡庐乐雁荡。

满车图画常载行，到处名山留塑像。

叶适

叶适　改东门出二首

百步凿新径，各年开旧池。

值此盈月雨，川流漭溟瀰。

芜深草色碧，杂卉华众枝。

鲂潜警夜跃，鹭起冲晨飞。

我老皮骨销，扶行叹逶迟。

安得有远志，毕愿藏郊扉。

叶适

叶适　改东门出二首

左方拥崇冈，昔也重嶙峋。

自我护樵牧，林光稍敷纷。

与菊明痚秋，堕桃照穠春。

本求平野立，八荒辨燕秦。

终限分雨珠。僧磬通比雘。

面墙虽养蒙，意生岂名身。

叶适

叶适　高宗皇帝挽词二首

何止超前代，功隆道更尊。

几同造区夏，还复外乾坤。

黄屋尧年度，青山禹穴昏。

遗民犹望幸，泪血洒中原。

叶适

叶适　高宗皇帝挽词二首

河济初开府，江淮晚视师。

缵戎由子圣，永命独天知。

鹤唳空虚警，云生仗自移。

上哀何以称，卒代继周时。

叶适

叶适　郭伯山挽词

兄弟穷经各一时，百年义塾尚留炊。

讲灯常照鹤窥坐，坛杏半红猿拣枝。

未奏边功明主惜，将成京秩故人悲。

挽君已老庆先尽，安得埋铭更后垂。

叶适

叶适　郭宰为郑全真殁买田以赡其后

郑生在日常无食，身后恓惶又可知。

郭象有缘天付与，新租满碓不言饥。

叶适

叶适　过叶威仲不值

菊苗新擢马兰丛，柳老吹花拂掠空。

闻说先生过山去，钓丝无主系东风。

叶适

叶适　何参政挽歌

退食勤稽古，当朝动引经。

人心喜偏侧，国脉要匀亭。

二府早闻政，三孤晚告灵。

羔裘惜光彩，不肯到头厅。

叶适

叶适　何参政挽歌

晞发沧浪上，滩声近广骚。

绿围齐长柳，红糁半含桃。

欲寡堪增寿，闲多更养高。

佳哉凤凰垅，悲甚付乌号。

叶适

叶适　何参政挽歌

宿昔叨殊眷，寻常款直庐。

听鸡催谒驾，立马待紬书。

零落谁存者，追寻昨梦余。

何曾嗔石介，韩愈自狂痚。

叶适

叶适　何伦秀才亲霄不能举冀其亲戚故人有知之者

两母久未葬，魂冷常夜嘶。

病妇槌心号，血尽身为泥。

我死不息惜，少忍赋有甓。

何当深九仞，更与崇四尺。

叶适

叶适　和答钱广文兰松有刚折之叹

兰居地之阴，蔼蔼含华滋。

此本不以刚，而为刚者师。

松无栋梁具，何用稼冰雪。

终风挠长林，常恐浪摧折。

愿子比令德，一薰容众蒿。

笑我非帝材，千载空独高。

叶适

叶适　和答徐斯远兼简赵昌甫韩仲正

江东文士称数人，宝冠霞佩朝灵君。

卢敖善游指天去，吕望应招离海滨。

有书不止问无恙，平生怀抱陈案上。

会看作意鸣朝阳，阴狐夜短空惆怅。

叶适

叶适　和汪提刑祈雨

感格谁知汪仲举，步虚未了龙来语。

会稽秦望都洗清，越人唤作提刑雨。

我惭老惰无精勤，累月唤龙龙不闻。

水南早禾贪结实，一夕烂死为泥尘。

叶适

叶适　和王宗卿白兔诗

鸦带初阳照广津，兔随斜月满亏轮。

瑞登韩笔名尤重，喜动欧吟事转神。

不道奇毛妒霜雪，应知雅意合松椿。

龟年鹤岁犹嫌少，献与尊堂别纪春。

叶适

叶适　贺县尉

羰庞还有北人风，大雅元非楚士同。

此日深探应彻底，他时直上定摩空。

离家杳杳百滩外，过我昏昏三伏中。

篱破屋荒无路入，荷花招手席门东。

叶适

叶适　后端午行

一村一船遍一邦，处处旗脚争飞扬。

祈年赛愿从其俗，禁断无益反为酷。

喜公与民还旧观，楼前一笑沧波远。

日昏停棹各自归，黄瓜苦菜夸甘肥。

叶适

叶适　虎长老修双峰

九州大麓标山经，早与天地同垂名。

雁荡初传晚唐世，掩抑众岳夸神灵。

岂非龙伯所播迁，海水枯竭久乃成。

穷皱石怪呈万巧，宛取物似罗千形。

阴湫阳岭何恍惚，紫光碧焰长磨萦。

夜随王乔玉箫发，晓答矩那金磬清。

闻者未到意已倾，往往梦想驱风霆。

胡僧犹嫌憩寂寞，便房曲槛频招迎。

强扶坠阁接云汉，却补坏壁回丹青。

来车去马谩孔总，亭主自住谁为情。

叶适

叶适　虎丘

虎丘之名岁二千，虎丘之丘何渺然。

众山争高隐日月，笑此拳石埋平田。

虽然培塿疑异物，划开阴崖十丈悬。

冢中有恨索遗剑，亭上无语传枯禅。

偏是吴人爱山急，逐面分方夸凭立。

屋承隋唐良稳称，墨题熙丰尚新湿。

松梢莫遣风雨横，石盘自添苔藓涩。

春来春去吴人游，足茧层巅踣应泣。

叶适

叶适　怀远堂

祖后昔尊御，忠邪初混茫。

诐行扬于庭，直词招自旁。

尽锄新法秽，远拯疲民康。

白头失路者，冠服煇以煌。

尤工抑外家，减官卑轮箱。

累然两孤侄，赋禄上团防。

赐书课熟读，敛衽常敬庄。

盘筵化蒲苋，歌舞讳姬姜。

堂开瞰远野，惟见条山苍。

不知天何意，反掌异存亡。

何人致颠覆，使我同披猖。

胡云半点黑，汴水千里黄。

飘萧离宫殿，零落趁伦荒。

三吴通韦岸，中禁隔龙光。

曾孙更寂寞，泥里弄耕桑。

风掀炊馌灶，雨烂漫晒禾场。

稍复卓墟墅，渐能满囷仓。

旧居重回首，欲指川无梁。

哀哉血腥涴，狐兔久埋藏。

想其屡易主，指说故侯王。

时运从代谢，形神终惨伤。

翁今垂八十，健悍嗔扶将。

句中青玉案，壁上乌丝行。

细抄四檐动，绕看三伏凉。

渚清莲叶晓，露净菊枝芳。

鹤笼翅羽阔，渔艓波浪长。

凛怀南狩日，驴溃非一方。

当由后请命，所以再隆昌。

籲俊虽草莽，象贤本虞唐。

不应妇尧舜，早已坠簪裳，

劝翁善眠食，神道分否藏。

会须诏飞下，洗沐朝建章。

叶适

叶适　还华贤良九经说贤良进卷语林等

华君官五世，人物朴而重。

穷经不辞难，著论何其勇。

编排过百帙，装庋高一冢。

见闻颇惊讪，吟玩自欣悚。

余本空痚人，盛刺勤远捧。

津般俾之读，涉岸沧溟汹。

惟知畏浩博，敢复议烦冗。

芄兰恨柔蔓，栎社嫌拥肿。

谁令独管吹，而为众竿恐。

杨墨岐路迷，服郑丘林拱。

西邻黄策子，简要获天宠。

君兮幸持归，卧看云生垅。

叶适

叶适　会昌观小集呈坐上诸文友

兹邦异气侯，十月阳屡暴。

清霜云几何，累日困袢燠。

病羸谙冷暖，衣屨迷单复。

上印自悬车，来谂蒙击毂。

东池属草创，斤斧声未缩。

野蔓翳前庭，中函数株菊。

呼锄不受柄，善恶忧两覆。

宾筵煨苦蓣，怜我岁不熟。

诸豪蔼时彦，灵美竞龟玉。

学山留一尘，到海空百渎。

惭无歌舞伴，漫有鎝石勗。

意阑各东西，微月耿痚木。

叶适

叶适　吉州刺史蔡直之挽词二首

领合号亲贵，光宗始用儒。

谅惟医国手，果验活人书。

负郭可税驾，行田宜蹇驴。

相看满川月，无计遣长须。

叶适

叶适　吉州刺史蔡直之挽词二首

能事实伟甚，谦终犹罕闻。

忘身宾出日，敛手避浮云。

天欲消胡运，人谁靖楚氛。

未刊千字诔，长掩一丘坟。

叶适

叶适　寄黄文叔谢送真日铸

建溪疑雪白，日铸胜兰芳。

谁知真苦涩，黯淡发幽光。

骑省可正论，农卿今则亡。

怀人坐太息，泉竭鼎无荡。

叶适

叶适　寄李季章参政

衮衮入蜀者，借公兄弟名。

每求归载满，预屏去橐倾。

鷃飞虽地控，龙卧常天升。

借哉坐时运，久郁时士情。

文章何崛奇，冬雷夏增冰。

德业又宏济，雉登应牛鸣。

已著鼎饪利，不共水火争。

我穷未得死，破釜斗粟营。

误蒙兼金重，自视一羽轻。

唯当刮老眼，云雨看施行。

叶适

叶适　寄柳秘校

颇聋早谢葛亮辟，少吃善著杨雄书。

篱风索索苦瓠晚，山雨重重甘菊痚。

今人相轻多匿笑，古人自许堪同调。

咀芹嚼藻泮有宫，先生手提终化龙。

叶适

叶适　寄吕巽伯换酒亭

琅琊初址未完牢，犹倚虚名用我曹。

自可全将醒前了，何因偏向醉中逃。

艰危未肯当时共，诞逸空传后代高。

还有远孙留墓侧，绕亭寒叶夜骚骚。

叶适

叶适　寄题朝宗新楼

昔时师友尚草创，忆子诸父勤磨砻。

春台自令车马绝，桂树未厌铃旗重。

侵云切月绛一炬，拥坐排檐青几峰。

昔云空洞岂无物，读遍五车江水东。

叶适

叶适　寄题骆子高解元蜗室

须知两角怒蛙升，即是千寻彩凤鸣。

沧海定知伸缩处，君看黄潦漫亏盈。

叶适

叶适　寄题叶路分与君楼如今若肯从徵召总把三峰乞与君太宗赐陈希夷诗也

封侯无便乞名山，只许幽人独占闲。

若会当时与君意，林泉合在市朝间。

叶适

叶适　寄题叶路分与君楼如今若肯从徵召总把三峰乞与君太宗赐陈希夷诗也

直南正竦三奇峰，更著东西紫翠中。

面面栏干太亲切，要看烟雨澹空蒙。

叶适

叶适　寄题运使方公祠堂

投村宿店破鞍鞯，乞盐放酒心拳拳。

南荒走遍得痟渴，玉井无藕何由痊。

令子名高压苏武，暂来重靓经行处，

追思往事空泫然，榜墨尚亲墙壁护。

佛幢五丈留衣冠，大书刻记词辛酸。

神来正值荔枝熟，神去还愁桂子寒。

吁嗟岭民未知礼，因君始拜令颡泚。

从今箫鼓祭春秋，福我如生首长稽。

叶适

叶适　寄题钟秀才咏归堂

钟君文武随所求，马上檄草兼词头。

五兵铸就杀气动，却写三赋祥光流。

左逾阴山右绝漠，汉地自厌胡沙恶。

圣门历历宫墙深，风乎不知咏归乐。

作常虽窄海浪宽，沂水何上八九吞。

当年曾点见真趣，推琴难挽由求论。

课儿读易夜参五，香烬销沉灯莽卤。

东家梦熟几时知，还有渔人叹良苦。

叶适

叶适　建会昌桥

十里沧浪绝岸遥，幽人行处有谁招。

幸无车马妨来住，买断寒蔬取意挑。

叶适

叶适　净光松风阁

城中云日如火催，净光行食声转雷。

不知何处白蘯起，便有满坐清风来。

莫言作楼非急务，翁当运斤儿执锯。

待得三间着此风，病叟扶携上楼去。

叶适

叶适　菊花开送徐灵渊

白头几度逢重九，方是今年种菊花。

衰病自怜何处看，馨香聊向小园夸。

讨论摇落生光怪，暖势风霜与丽华。

正好行吟君已去，别移秋色付谁家。

叶适

叶适　橘枝词三首记永嘉风土

蜜满房中金作皮，人家短日挂痚篱。

判霜剪露装船去，不唱杨枝唱橘枝。

叶适

叶适　橘枝词三首记永嘉风土

琥珀银红未是醇，私酤官卖各生春。

只消一盏能和气，切莫多杯自害身。

叶适

叶适　橘枝词三首记永嘉风土

鹤袖貂鞋巾内鸦，吹箫打鼓趁年华。

行春以东峥水北，不妨欢乐早还家。

叶适

叶适　句

花传春色枝枝到，雨递秋声点点分。

叶适

叶适　句

初分大道非常道，才有先天未后天。

叶适

叶适　句

独立孔门无一事，惟传颜氏得心斋。

叶适

叶适　句

不待归来霜后熟，蒸来便作洞庭香。

叶适

叶适　看柑

窈窕随塘曲，酸甜在橘中。

所欣黄一半，相逐树无穷。

习啖成真性，悲歌记土风。

惭非美人赠，采摘恣村童。

叶适

叶适　柯君振相别三十余年为言亲丧不能举请赋此诗庶几有哀之者

上浅难藏梦里身，春花秋草几悲辛。

无人为买南山麓，月户风棂作好雘。

叶适

叶适　孔复君架楼贮书疏池累石花药环列

老夫一编未得妙，颇以书多为世笑。

旧友从余不复疑，楼藏万卷犹嫌少。

书中之理甚周遍，可惜有眼何时见。

管荀褊陋空碍塞，周孔深微常运转。

楼东兼水更兼山，四时红翠交飞翻。

付与儿孙好门户，光芒应射斗牛间。

叶适

叶适　哭郑丈四首

道义秦城重，声名冀马空。

河汾谈圣制，邹鲁振儒风。

有学堪经世，无官可效忠。

浮云公岂计，吾道自怜穷。

叶适

叶适　哭郑丈四首

谁谓居今世，无由见古人。

事新曾闵上，游世葛怀民。

德盛天为侣，慈薰物与春。

清风如尚想，犹足洗嚣尘。

叶适

叶适　哭郑丈四首

插架轴三万，撑肠卷五千。

京都通百郡，溟渤汇群川。

深浅人随汲，东西意各便。

后生无复见，媚学谩跹跹。

叶适

叶适　哭郑丈四首

忆在诸生列，曾窥太史书。

泉蒙烦瀎达，槁质费吹嘘。

外宅宁成相，生芻早吊闾。

临风两行泪，愁绝向輀车。







卷459

叶适

叶适　李处士挽诗

忆吟诗句与君儿，曾说高宗涕自挥。

两地兵休重富乐，百年家活共轻肥。

多留萤火明书案，闲看鱼蓑傍钓矶。

身内已无尘土僻，霜阡雪坞送将归。

叶适

叶适　梁父吟

依大麓之遗址兮，储后土之神灵。

乐天地之休嘉兮，皇涓洁而荐诚。

集后土之雍容兮，刺百圣之礼文。

却大辂而御蒲秸兮，惟俭德之是崇。

端一心而燔燎兮，卜仁义乎永年。

刻玉检而请命兮，何事秘而弗传。

嘉梁父之草木兮，被赫然之宠荣。

咨梁父之遗老兮，悲忽不睹乎穆清。

维千乘万骑之杂沓婐婉兮，犹彷徨其行声。

夫天运之适合兮，虽圣其犹莫知。

彼河之洋洋兮，虽美而不济。

泰山之椒既风雨又艰险兮，乃登封以类告。

岂其不可一兮，伊所遇之独异也。

虽伊周之辅世兮，曾何足以自喜。

喟余生之孔棘兮，邈不及夫七十二君。

日月幽而不明兮，遭玄夜之方长。

竞鈇銊而日弊兮，逐亡鹿而裂其脾肩。

汉氏之为的兮，而不遗其余民。

余既朴陋而不能谋兮，又怯聏而畏兵。

缙琫琸於盗贼兮，何不朽之可几。

曾死亡之几何兮，苟乱世以自免。

幸此土之平乐兮，依镇南之不远。

余耕兮隆中，地沃衍兮宜稑种。

相原隰而下上兮，町厥壤之百亩。

彼二代之民乐兮，岂不爱其皆有此。

偷予腹之独饮兮，视岁行其在酉。

天既溉之以雨露兮，余又滋之以浍畎。

禾穰而同颖兮，或一稃而二米。

霜露下此秷{左禾右悤}兮，余与牧之竖柀之。

雀鼠败其秉穗兮，余与邻之父刈之。

贡龠合於许下兮，尚玉食之万一。

俾君父之启魏兮，相祀事而勿失。

昔文王之盛德兮，奔走商之暴虐。

蔑君臣而自恣兮，吾何用乎此粟。

黻冕兮茅蒲，衮衣兮襲襫。

余力耕而胼胝兮，藉丰草而一息。

扣牸角而长歌兮，声中云门之律。

历山已芜兮，鸟下啄其凫茈。

有莘之臣日以远兮，野老锄头其故泥。

计其食此兮，月不能一钟。

耻一夫之释耒兮，故为无所用於耕。

嗟圣贤之心兮，余或识甚微隐。

叶适

叶适　林处士挽词

尚平接马弟，仿佛记前身。

海阔元随浪，山高别领春。

难招古渡外，空老夕阳滨。

顺怕无生灭，君应了正因。

叶适

叶适　林敬之挽词

杂遝新河市，酸寒处士庐。

甘辞鲁穆馈，独著孟轲书。

篱坏从儿补，禾荒付客锄。

永嘉新有志，莫遣姓名痚。

叶适

叶适　林签判挽诗

作邑有何好，利民翻害身。

怕回湘水月，惊失象台春。

暮草已多碧，园花空复新。

更嫌莺自语，幽愤不胜陈。

叶适

叶适　林叔和见访道旧感叹因以为赠

与子异州壤，取友四十年。

狂心蚤探索，出语乾道前。

向来朱建安，拊手笑渊源。

小心承父昆，刻意睎回骞。

不求垅断登，有路直如弦。

计其所不为，敌富逾百千。

众骏跨险远，独鹄超眇绵。

谓当共骖服，可以争联翩。

谁知竟大谬，寸影孤云边。

南省无姓名，挽眉自愁煎。

家蔬仅掩豆，野蝗来蔽天。

过我城西偶，相视各华颠。

寒菊已收花，枯吉未回泉。

人生寓地上，蚁垤交折旋。

中间较得失，区区等浮烟。

喜君佳儿侄，放笔追奔川。

许身若卧龙，斩蛟透重渊。

所虞气力豪，未爱规矩镌。

过翁非上肖，奕世始称贤。

从今掩蓬荜，同赋归来篇。

叶适

叶适　灵岩

穹窿右挽眉，天平左垂鬓。

吴人宅沮洳，兹山抑其镇。

陡起为表著，突兀数寻仞。

樛松颇坚瘦，立石乃荣润。

兼有千里陂，杳霭来远韵。

宜乎登椒丘。摆落思奋迅。

亡王未亡时，绝色馆孤峻。

歌声妙歡乃，俎品穷蛤蜃。

援琴固停咎，解甲仍转瞬。

终归寂寞人，破釜煮枯堇。

陈迹不足吊，新缔何劳问。

三年姑苏驿，空望此塔近。

适当熟食节，暖气无已吝。

豪风增春愁，异雪损花信。

聊以壮游衍，归受儿女冁。

叶适

叶适　刘高士自画琴横膝前对云起求诗

试向遮岩拥壑时，弄弦调轸按前徽。

未须写就多情曲，饶与闲云自在飞。

叶适

叶适　刘孺人挽诗

嗃嗃当年女手缝，一家从此更雍雍。

性安於善行无迹，儿自为铭笔有踪。

闻说湖清见龙首，还疑墓长羃云峰。

哀情变化何级极，留泽凌霄绛绕松。

叶适

叶适　刘氏女自誓为尼怜其操者幸助成之

汉上洪波不可亲，夔州华发自嫌贫。

世间浮想如枯蜡，还向虚空嫁此身。

叶适

叶适　楼参政挽词

外补何多只近州，却於中禁賸淹留。

晚参国论非无乐，苦说时难更有愁。

天下知心古来少，人间此梦觉应休。

自嗟不识鄞江路，清泪因公寄海流。

叶适

叶适　露星亭

斗杓点翠为此城，四郊环拱来遥青。

知君欲览众山小，取砖磨就天上亭。

身心合於高处着，万象不语森溱泊。

古今月色递浅深，志士可惜虚光阴。

叶适

叶适　鹿鸣宴诗

鹿鸣著周雅，取士各惟时。

永嘉近千载，文物盛於期。

贤侯奉明指，荐棘锁秋扉。

希宝难聚识，独鉴防群嗤。

诚云得之慰，重为失者悲。

鄙夫素寡学，已老谩将知。

仰欣多材聚，俯愧只影踦。

晴霜万里肃，威凤正高飞。

朝阳羽翙翙，春梧绿蕤蕤。

新荣忌轻觅，苦节誓终期。

叶适

叶适　吕子阳辞兰谷家园却就石泉精舍

子阳意高希古人，文如行空无定云。

清明未容诗酒污，放旷自许渔樵亲。

故园好木日夜长，友逝兄沦不同赏。

改绿移红自若何，蹑磴扪萝心独往。

我昔迷津经上吕，斗出飞亭压行路。

石影参差研匣寒，花阴回薄书奁暮。

离家十里山转深，琅玕满地芝成林。

竹鸡睡去月当午，闲听孙登长啸音。

叶适

叶适　毛崈夫挽词

我昔髫年侍此翁，自甘穷僻古人同。

道修白业曾先悟，官近青云却未通。

庭长嫩蝌新戏雨，径存衰柳旧摇风。

世间荣落私情尽，留得清史是至公。

叶适

叶适　毛希元隐居庐山卧龙瀑

毛子骂吴曦，蜀山眇孤坟。

五老急招聘，延留如大宾。

龙分自眠地，蕙帐饶珠蠙。

岩花开恨晚，谷鸟鸣行詹。

吊古一沉思，千载多逸民。

登高一长望，万里皆积云。

子勇书印历，忧愤著弥纶。

曷不草露布，从容静风尘。

低头汲涧曲，煮豆萁为薪。

沮溺上之耻，昔贤终贱贫。

叶适

叶适　岷江愁二首挽陈持中知府郎中嫂恭人

岷江诸峰如献酬，岷江潭头绀碧流。

不愁水生劝人去，只愁人死送山林。

叶适

叶适　岷江愁二首挽陈持中知府郎中嫂恭人

谁家双旐扬春波，黑头中郎宰相科。

有儿有女后应好，同穴同时今奈何。

叶适

叶适　明觉寺

云山尖头海潮涌，九月天雪山叶重。

道人高绝但危坐，山魈野虎皆趋拱。

住山三载两遭荒，侍者饿损扶参堂。

沿村索米未为耻，莫令木鱼化龙钟透水。

叶适

叶适　尼童何了诜从道一长老六年一忽舍去莫知所之或云在天目山也诜甚喜

一师今何去，天目万丈云。

着我粗袈裟，对住大茅君。

叶适

叶适　潘文度

秦声鸣呜何处村，楚些行欹愁断魂。

光风自汎灵划碧，朗月岂受顽云吞。

坐具平铺佛叉手，空劫以前人总有。

一文全舍绝乘除，得福便过昆仑渠。

叶适

叶适　鄱量董季兴往游怀玉山捐田入寺为民祷雨君既道其本末又示山中五章

怀玉湫龙懒心性，六月困眠祈未醒。

广文偶来亦同病，买田施食殷勤请。

谁知领县春风边，嗔蛟怒鳄腥熏天。

须君一念晴雨若，遮莫雇僧输俸钱。

叶适

叶适　齐国太夫人挽词

风树秋悲乞暂闲，寿星宵陨几时还。

子同房杜经纶地，夫在荀陈伯仲间。

恩重七封开表海，行高三美勒名山。

犹言未足平生养，看即元台恨莫攀。

叶适

叶适　齐云楼

天下雄诸侯，苏州数一二。

都会自昔称，陪京今也贵。

奕奕撰重楼，岧岧立平地。

虚景混空苍，嚣声收远肆。

闉阇虽散阔，栏槛皆堪记。

向非土木力，焉能快高视。

湖山西南维，江海东北塱。

舍缓未为愚，疏达终多智。

穷民一宵灯，细巧杂纹织。

豪士三春卉，妖丽乱名字。

侈甚见精诚，富余轾讲肄。

先朝丰豫日，应奉稽古义。

花纲飞入汴，石林鬼浮泗。

天然造生活，始者行赈施。

王公占上腴，邸观角奇致。

是邦聚璀璨，四顾尽憔悴。

狂风胡误濡足，遗爇等交臂。

艰难屡省方，薄遽亏顿置。

因循堕和好，挽仰销年岁。

翻怜井邑盛，又使编氓匮。

颇云鱼虾微，亦已困征税。

人生贱苟免，所尚刚强气。

呼鹰饱何待，暴虎怒斯易。

吁嗟又悒悒，胡为长惴惴。

夜闻踏歌喧，激列动哀思。

吴俗固捷疾，吴后信衖利。

项梁起雠秦，子弟奋投袂。

功成须力到，岂必资黠慧。

宁羡鹊居巢，盍如蛉有类。

未发忌先闻，因诗良自喟。

叶适

叶适　前日入寺观牡丹不觉已谢惜其稼艳故以诗悼之敢冀见和

牡丹乘春芳，风雨苦相妨。

朝来小庭中，零落已无数。

魂销梓泽园，肠断马嵬路。

尽日向栏干，踟蹰不能去。

叶适

叶适　钱知县挽词

送子三为邑，十年嗟往来。

谁言债难了，不与命同回。

卓鲁终留爱，龚黄岂蔽材。

云愁旦暮雪，雪打又添哀。

叶适

叶适　潜经阁

当日先生住一轩，手抄六籍自忘言。

至今遗墨如新写，付与楼居四世孙。

叶适

叶适　请推耿住水陆院

宰官不管僧闲事，北秀南能总未亲。

说似随缘耿长老，这回住院且由身。

叶适

叶适　丘安人挽诗

左司遗事远，介妇古风存。

为广添新宅，儒多起旧门。

真亭留寿影，云物护山原。

我欲攀车别，衰残阻故园。

叶适

叶适　衢州杂兴二首

玉研朱弓不可寻，暖风催绿麦成阴。

越山行尽见平野，江上水流无逝音。

地跨京师都邑壮，俗兼吴楚智谋深。

诏书宽大邦人诵，知有贤侯缓辔临。

叶适

叶适　衢州杂兴二首

樊梅野雪扫成泥，桃李纷纷照旧蹊。

行子束书轻驷马，主人炊蓐候鸣鸡。

丰年囹圄荒蓬藋，万里耕桑接町畦。

堪笑府儒何用此，只今飘转楚江西。

叶适

叶适　剡豩舟中

浙江大浪如履空，镜湖挟天雨复风。

我行独到勾践国，寒溪一溜蜿蜒通。

蛰龙已卧潭谷底，湿萤不照蒲苇丛。

山林卑陋无桥柏，霸气埋没惟蒿蓬。

是时初冬未凝泎，天地苍莽日常暮。

涉江芙蓉不复采，缘道野菊谁能顾。

饥乌远雁长追随，夜闻悲鸣朝见飞。

前村鸡犬护篱落，此复何苦号其栖。

自伤憔悴少筋骨，半生逆旅长太息。

王家少年未省事，扁舟往来何所自。

百年有意存礼乐，一饱未足谋通塞。

且能对酒长酣歌，圣贤有命可若何。

叶适

叶适　上滩

篙师上滩时，面作石皤样。

及其进尺寸，乃在一偃仰。

神禹不到地，狂流终播荡。

逆顺本天力，人谋不相让。

苦战排三军，势压票姚将。

身在乱石中，倾覆堪指掌。

谁支荷天衢，鼠径断还往。

叶适

叶适　沈氏书堂

应与石渠半，又疑金匮存，

晒书天象切，浴砚海光翻。

我老行罢读，君材重细论。

犹言无一字，大道始归根。

叶适

叶适　诗悼路钤舍人德久潘公

诗人冥漠去何许，花鸟相宽不作愁。

耆旧只今新语少，九原唤起韦苏州。

叶适

叶适　诗悼路钤舍人德久潘公

风骚閫域自难亲，随世声名未必真。

更远更痚应不在，山谣水语记精神。

叶适

叶适　诗悼路钤舍人德久潘公

忆昔论诗不自镌，上规雅颂复谁先。

此弦合为何人绝，重抚遗编一慨然。

叶适

叶适　施翔父掌教长沙

著蔡羲前识，萧韶舜后音。

追回贾谊贬，唤起屈原沉。

湘水汀烟阔，梅花署雪深。

余行陈迹久，因子一微吟。

叶适

叶适　石洞书院

好泉好石入君庐，雾锁云封地敢居。

若挹风光当豪馔，岂同经史作寒菹。

庭中蓍老易无过，畹内兰滋诗有余。

只此尽知贤圣乐，世閒青紫亦空虚。

叶适

叶适　石经春秋一代奇宝王氏为熙丰学废不用瑞安沈彬老蜡而有之后世孙体

喟昔洛门初上石，未久翻遭禁书厄。

沈公秘藏百载余，高阁突兀共堆积。

万物散聚常横陈，汀花岩草从纷纭。

海云化雨龙正起，想象向来悲获麟。

叶适

叶适　水心即事六乎兼谢吴民表宣义

生姜门外山如染，山水娱人岁月长。

净社倾城同禊饮，法明阖郭共烧香。

叶适

叶适　水心即事六乎兼谢吴民表宣义

我久无家今谩归，卖田买宅事交违。

填高幫阔为深费，柱涉檐低可厚非。

叶适

叶适　水心即事六乎兼谢吴民表宣义

虽有莲荷浸屋东，暑烦睡过一陂红。

秋来人意稍苏醒，似惜霜前零乱风。

叶适

叶适　水心即事六乎兼谢吴民表宣义

拒霜旋插花痚痚，甘菊新移日晒枯。

花草只今如此在，几时写作会昌图。

叶适

叶适　水心即事六乎兼谢吴民表宣义

听唱三更啰里论，白旁单桨水心村。

潮回再入家家浦，月上远当处处门。

叶适

叶适　水心即事六乎兼谢吴民表宣义

吴翁肥遁逾七十，杧老芝荒手自锄。

惠我篇章成锦字，西邻得伴亦堪书。

叶适

叶适　宋仲方游吴袖文索诗为别

九曲弦歌满巷传，儒林声价有谁先。

昔怜少学随翁久，今喜新文信汝贤。

删后画前元未圣，南花北叶定谁妍。

终期猛进一篙力，透过龙门急水船。

叶适

叶适　送白酆还蜀

翻翻文若秋江生，幽幽诗如寒涧鸣。

前岁淹徊下巴峡，今年憔悴出京城。

凭问天边五色羽，何事飞来复飞去，

昔人但若樊笼悲，岂知此日笼无处。

叶适

叶适　送包通判兼寄滕季度

风雨逍遥地，衙排印簏新。

钿车分路阔，宝瑟听歌频。

灯市晓侵月，花田晚占春。

却过张翰宅，方信有闲人。

叶适

叶适　送鲍宾甫

近来诗友东西去，赠子骊驹愧不多。

古柳渡头音调别，沧浪闻处夜深歌。

叶适

叶适　送别李毅高宣教

堪叹娲皇六叶孙，直将豪武盖诸昆。

黄金散尽身如寄，闲管春风白下门。

叶适

叶适　送蔡梦得

寸步旱黏楫，千里脂染轮。

四国严诸侯，江沙渺无津。

翁令去何之，绿树羞鬓银。

惟应苦吟彻龙室，报以颔珠光比日。

叶适

叶适　送蔡学正

鍊尽刚成与物和，峥嵘夜气合清磨。

好溪新涨连天绿，近晚无风亦不波。

叶适

叶适　送蔡子寿

彼羙蔡氏子，任也堪将相。

唯俦亦异材，朗立万人上。

吾尝扣其微，事诣理亦畅。

雨露待坚成，风波岂凋丧。

醯鸡发浅覆，盐虎背新样。

侵寻堕老丑，阺茸屡监当。

繁霜生野色，行李正凄怆。

恐子复未平，因书寄无恙。

叶适

叶适　送蔡子重

怜子昔参江上僚，前功如日鬓萧萧。

莫轻小县深谷里，续丝运轸琴方调。

薄冰未随野梅结，和风已催山杏发。

廲文露巧众术同，一心之纯天与通。

叶适

叶适　送曹器远

曹子苦心怀百忧，古人远矣思同流。

平生未得雄豪力，今日便肯卑微休。

麻源洞里琼叶雨，南草市上芦花秋。

十年老语为谁了，西望沧江空白头。

叶适

叶适　送曹潜夫

东南作阙叹年徂，远远参司到蜀都。

元帅幕中须受辟，生羌界上也分符。

闲吟杜甫诗千字，时载杨雄酒一壶。

只我衰残望君切，杜鹃声里认归涂。

叶适

叶适　送陈粮料

万里渥洼出，行天绝比伦。

能参天关键，莫用小精神。

钟鼎身虽贵，简瓢道未贫。

梅情兼雪意，留住恰芳春。

叶适

叶适　送陈漫翁

笠泽老龟蒙，蛹卧丝自裹。

君从莲叶畔，亲领末后语。

怜我未得闻。独茧授长绪。

因兹服英悟，郁郁副奇许。

士於沦胥中，搏手架栏柱。

一瓦不漂零，百世保风雨。

转圜信无难，灭木犹有惧。

高翔要深泳，厚积堪重负。

狂波浸三伏，回壑万流阻。

旅情方夷犹，霁色待舍吐。

樵峰浓黑散，蓼岸微红聚。

进舟石门滩，小泊看佳处。

叶适

叶适　送陈寿老

天台雁荡车接轸，青田又促半潮近。

冠岩带壑无俗情，秋干春荑竞时尽。

老穷望绝华轩过，其谁幽寻空薜萝。

更抽奇笔向云射，破的叠中千鴐鹅。

古今文人不多出，元佑惟四建安七。

性与天道亦得闻，伊洛寻源未为失。

阆风招手游太玄，麻头制尾中兴年。

黄金铸印肯轻佩，定把尧舜陈王前。

我家罄悬仰见斗，簸君红旗魑魅走。

密房焰短夜苦长，雪高冰深去无乡。

叶适

叶适　送陈彦群

雨洗蝗蝻余，凉生万虐后。

今朝江上峰，净失棼雾垢。

举觞忻有属，饯我同年友。

平居多契阔，远别方嗟咎。

大郡得师儒，高文兴孝秀。

雍容入儒雅，磨错见琼玖。

众儒治六学，厥志存不朽。

量空计寻丈，汲海论升斗。

因之入簪组，并欲垂篆籀。

公才赋超卓，杰立气愈厚。

火宿无余烟，果实甘众口。

书来幸细评，副此频矫首。

叶适

叶适　送陈约甫如永丰

四十未朝迹，三经绾县章。

嫁频知子熟，医老悟身尝。

菊趁行时色，梅催到日香。

还欣肺气减，中熟变为凉。

叶适

叶适　送陈子云通判

周子也复可怜人，忧民忧世语转新。

繁妒州何巨福，通判乃得陈子云。

叶适

叶适　送陈子云通判

临餐吐食嗟无余，幽情惨郁时一舒。

感君善意过於令，周了辽语良非虚。

叶适

叶适　送陈子云通判

三月召龙频鼓锣，喜作小雨恨不多。

移苗未了君已去，更借后福书归禾。

叶适

叶适　送程传叟

茂苑台高春日明，君颜如花杨柳青。

萧条别离风雨外，杨柳自青君貌改。

谁知仰天愬天公，三辰五星在心中。

老作海头新生簿，蜃气错杂迷西东。

去年无禾虽种菽，乞命只指今年熟。

家人未可便喜欢，少待上司催结局。

叶适

叶适　送戴汉老

隐侯之郡成公宅，辞流屈注回理窟。

前辈渊骞晚凋谢，后进远求蚤超绝。

圣朝论士皆公卿，千乘何足留高名。

春风无痕万情化，尽付双溪舞雩下。

叶适

叶适　送戴料院

质如金石坚，文比锦绣新。

利锥亦颖透，大朴终还淳。

忆昨慨其离，早合仪朝绅。

于今悄复去，奈何犹选人。

西风管摇落，黄菊别有春。

茫茫九衢内，白汗沾红尘。

谁抛连城富，却买径寸珍。

世路岂云极，念子行李频。

叶适

叶适　送戴宣子

为爱千竿玉，垂阴似古城。

弟兄俱挺立，文献各标名。

握粟亲年晚，浮家越浪轻。

相期早得意，还伴此君清。

叶适

叶适　送邓谏从制干

援引亦未力，声名空复传。

终携太平策，还上蜀江船。

帆色挂晓月，櫓音穿夕烟。

沧波不尽兴，收拾浣花边。

叶适

叶适　送丁子齐主簿

明经六十未收科，自取南官计若何。

来岁须将一点霸，浮家今厌百程过。

预愁菊蕊行中破，还喜梅花到后多。

从古功名致身早，误随陶令晚蹉跎。

叶适

叶适　送丁子植

婉娈好少年，忆昨十五余。

割慈避父母，逊志亲师儒。

已上破荒第，犹勤未见书。

平生烟雨外，秋浦荷萯初。

属官号高士，议政关惨舒。

吟情且勿放，民隐谅少摅。

叶适

叶适　送范文叔知彭州

君今结束归何勇，我独栖迟去不能。

江水入冬犹浩荡，风帆逼负合骞腾。

相逢论事信徒尔，清坐矢心嗟未曾。

想得彭州退公后，夜窗重整照书灯。

送方书记兼简府主

我昔防江之下流，独许蔡子专军谋。

未能奏效累丝发，已复负谤丛山丘。

小范兵精思虑远，片言坐折群疑满。

幕僚无过只论功，登秩荐贤来衮衮。

上流蜀接更吴通，桑麻满里炊烟同。

鹦鹉洲前长笛晚，

哀蕲怨何时终。

叶适

叶适　送冯传之

我乞来荆州，足未曾出门。

明明楚汉迹，莽莽风尘昏。

兹复罢著书，梵译专讨论。

颓然对白法，诸有不得存。

传之京口别，岁暮始穷源。

帆张飞动势，缆系栖泊痕。

相顾举杯酒，醉极沮漳翻。

儒生慕杰气，赤手诛鲸鲲。

将军建实垒，寸甓宜自攒。

于时雪五尺，遣卒问江干。

答言屈大夫，横肆群鱼吞。

岂如卫甯蘧，舒卷常温温。

闻此重嗟叹，恐堕祸福观。

荣禳用国宝，谁能免沉燔。

要令德性脩，仍挽江海浑。

我今材力尽，拙计东南坤。

尚余春秋志，欲执左裧奔。

念子独奈何，葺屋补墙藩。

梅花一两坼，春意到草根。

倘见南枝荣，折寄随惊湍。

叶适

叶适　送高仲发

细君吁久寂，季弟犹长贫。

弃我涉远道，策策伤心神。

舍西三亩畲，作急老自耘。

稻熟曾未割，归趁秋风新。

叶适

叶适　送葛元城

数年之留能浩浩，一日之别还草草。

念子身名两未遂，令我衰病无一好。

古人探道从妙年，今人重耳轻目前。

不愁好龙龙不下，只愁爱玉酬石价。

叶适

叶适　送龚叔虎

寺暗莓苔深，岁潦雷雹粗。

问胡旅穷舍，鑽燧煮莱芜。

答云自孩童，蚤识灶下梧。

逡巡四十载，翻着火上炉。

今昔岂异能，闻见终殊途。

德衰嗟教薄，笔退怜词枯。

何以充我求，往众归装孤。

子文如绣韖，子行如冰壶。

世惟春华玩，尔用秋实餵。

去从孔鸾翔，勿受斥鷃呼。

叶适

叶适　送巩仲同

花溪初逢日苦短，橘洲重寻意更长。

天催鹡鴒玉楼去，潄流不并龙洲旁。

春风忽高行旆起，酒尽何如添野水。

古来交契看老时，与公安得轻别离。

叶适

叶适　送郭黄中

雁山削玉上青云，仙侣常游遣俗纷。

飞舄可无能少驻，洞箫何幸复亲闻。

看取下户恩尤重，宾礼高贤意自欣。

忽忆门西贫士宅，蛰雷绕甑黍初饙。

叶适

叶适　送侯居父

宅古竹阴晚，书残灯焰稀。

深知静者趣，转益宦情微。

别殿行催甲，体工坐掩扉。

御前清切地，重得荐皇闱。

叶适

叶适　送胡衍道

庭松雪外青，槛梅冰里白。

正堪频把玩，何忍骤离拆。

我老如蜕蝉，随叶飘重泉。

欣君整佩出，直上穹穹天。

卓茂冠天下，王祥歌海沂。

奉璋承大紋，籲俊迪深知。

情胡万难齐，理或不未贯。

中道不乃伸，偏质徒受乱。

同人当同群，不止同其门。

众金炉鞴合，一匠杗桶分。

惜民当惜农，不上惜其傭。

客主两无怨，政刑会时雍。

三年心所亲，临别语甚的。

已去宁再逢，怀哉展其力。

叶适

叶适　送胡彦思

秋旱兼春处处祈，微茫欲雨又还非。

汝行恰值此时别，不到为霖不肯归。

叶适

叶适　送黄竑

有客家住宝剑窟，将身自比夜明帘。

见我立谈尽肝膈，骇视世俗徒沾沾。

千年豪杰供指使，笑挞胡虏如奴钳。

嗟予病衰绝少韵，只欲炙背依茅簷。

劝子持难复居易，吕梁之舟先历试。

焦桐邂逅爨下薪，良玉磋磨庙中器。

谁言怒海鲲鲸恶，别有晴川鸥鸟戏。

心亨习坎行自孚，安流傥寄相思字。

叶适

叶适　送黄岩二陈秀才

一双璞玉禀天和，远向东州就琢磨。

待得永无痕锓相，莫言功用不须多。

叶适

叶适　送惠县丞归阳羡

三岭描成翠骨堆，一川罨画绣徘徊。

三年尘土无人识，山水虚闲与唤回。

叶适

叶适　送惠县丞归阳羡

我在水心南岸村，寻常风景不堪论。

等於天壤中间住，草醉花迷共记存。

叶适

叶适　送蒋少韩

昔子岳阳去，我病不能吟。

久抛风烟句，永结江湖心。

子今岳阳归，惠我过始觌。

日月无蔽亏，空水互摧激。

濯足洞庭浦，晞发君山颠。

谁惊瘦到骨，所要清为天。

蔀家丰屋永新县，象床金簟春风转。

提壶未许劝人留，求言待上茅茨殿。

叶适

叶适　送李郛

盖代才难看独手，众参闻见其来久。

流风莫盛元佑时，崛起谁当绍兴后。

嗟君探讨穷一生，心通文字难力争。

雀啄雪篱阁笔坐，虫吟露草繙书行。

已轻富贵须臾尔，万一姓名传野史。

只愁垂老绝知音，自送青编满朝市。

余之视君尚少年，题玉为珉何所贤。

期君更尽未死日，举世不信方知天。

叶适

叶适　送林孔英

东堂质疑匙启钥，西厢坐讲水赴壑。

本朝合选经博士，万里那投郡文学。

东风吹散石门冰，吴人送去蜀人迎。

雪山峨峨大江满，柁楼过之清又清。

叶适

叶适　送林退思四川分司茶马干官

弃繻底关吏，文殿射高名。

方从媚子引，岂料谗夫倾。

京师恩暮降，蜀道险朝升。

执手郭西门，恻怆难为情。

有山擎空雪，有谷匝底冰。

乌乐谩后噪，猿孤定先鸣。

汉中王霸地，从古锋镝争。

崩摧韩信坛，阙落张鲁营。

感子奋衣去，客猛意自轻。

笑我老何怯。万里今横行。

叶适

叶适　送林子高

老我追随亦賸人，研轩标格久成尘。

意先远水常趋海，节与修篁自作筠。

谏苑旧知欣有信，漆坊新隐叹无邻。

梅花应待行时发，野岸山房探得春。

叶适

叶适　送刘德修

群航弭安流，未脱孤帆厄。

独板乱横溃，始负众舟责。

蛰雷正须时，春雨宜满泽。

勇夫攻坚退，智士倒戈获。

去年北关路，永叹出处隔。

俄掀凤仪雅，缓彼枭搏磔。

发覆洗涂糊，召和开褊迫。

一日期万年，倏眒展长策。

居然西州道，千仞敛归翮。

鬓发何用青，肝胆元自白。

古圣岂不劳，筑此英俊宅。

谁令闭榛莽，回曲用蛮貊。

天门昳荡荡，瑶实连蔓摘。

种玉如有方，从今空椟索。

叶适

叶适　送刘德修时在京口

日日秋风江倒回，江边执手重悠哉。

两山只欲当中住，一舸还应却下来。

说与蛟龙息豪怒，亦令鸥鹭少嫌猜。

吴头楚尾何时极，黏就到诗并展开。

叶适

叶适　送刘几道惠安尉

少年尝苦节，从我北城隈。

丽日明文苑，繁星让斗魁。

垂垂绿绶晚，冉冉白丝催。

更菲游仙去，鲸波秦凯回。

叶适

叶适　送刘晋卿

草黄木脱何所适，使我感叹生百疾。

天骥屡为驽骀笑，良玉空遭磇硄黜。

少年壮志思绝尘，只今作计常后人。

明堂巨栋吾何有，护竹养花甘隐沦。

叶适

叶适　送卢简夫

子昔苇间从我游，未曾一语相报酬。

文杏将非庙廊具，涧蘯况是王公差。

子今歨往西湖上，灵雨彩云供笔仗。

深思直道佐明君，蛰雷震空天下闻。

叶适

叶适　送吕子阳二绝

七峰斜转斗光寒，千仞飞来雁影宽。

生怕被君题写尽，更留风景后来看。

叶适

叶适　送吕子阳二绝

好花移买自嫌贫，浪蕊空多未许春。

放出江边无数橘，半黄半绿恼骚人。

叶适

叶适　送吕子阳自永康携所解老子访余留未久其家报以细民艰食急归发廪账

收缨古蜜浦，抱袂生姜门。

九九书自註，邀余缀篇端。

久衰余学废，弥隐子道尊。

时维冬雷数，云雪常昼昏。

火把起夜色，丁鞋明齿痕。

小邦肥羜闻，虾蛤滥充盘。

椒橙失滋味，糁絮劳倾吞。

诘朝报家问，剪书徵阿孙。

苦陈乡人饥，采蕨啖其根。

仓封井花满，淘米安得浑。

觅翁如觅父，愿假东飞翰。

念之不遑处，喟焉整归鞍。

我老澹百虑，身世两莫存。

欲私一垅润，岂救大地乾。

西城柳遥遥，北寺江漫漫。

勿令嗟来死，以慰行路难。

叶适

叶适　送潘德久

每携瘦竹身长隐，忽引文藤令颇严。

闻道将军如鄐縠，不妨幕府有陶潜。

江当阔处水新涨，春到极头花倍添。

未有羽书吟自好，全提白下入诗奁。

叶适

叶适　送潘景参

久自知潘令，经曾荐祢衡。

居惭薄气力，何以助声名。

松柏非无岁，盐梅会有羹。

又从沙际别，把酒候潮生。

叶适

叶适　送宋知录

与子比邻计未痚，河梁新驾月明初。

老人轻作三年别，强记难忘一鉴余。

节相喜材添局务，寺丞引类借朝裾。

只愁恋着衙楼好，回厌家山道不如。

叶适

叶适　送孙伟夫

我友睎颜人，造道最勇决。

智校一驿敏，书赢万签阅。

吐词春岳丽，景行寒泉洁。

良工制瑚簋，本为郊庙设。

便留刊字正，稍上裨衮阙。

远寻丰城剑，虚负历山月。

发嫌梅柳催，到恨桃杏歇。

亲年过八袠，舆致经九折。

纸迷版簿内，税役半缘绝。

云此新进士，铨限凛难越。

厅荒茅压项，馔恶芹缩舌。

哿矣无情游，自伤垂老别。

叶适

叶适　送孙子渊潭州司理

我住潇湘狱自清，囚衫虫蠹雨飘零。

如今三院更幽寂，闭户勘书花满厅。

叶适

叶适　送王通判

左原冢孙产巴东，山灵地秀兼长雄。

自小赤心天与通，可惜五十方治中。

北风吹沙暗中渡，不合吹君落南去。

水有子鱼山荔枝，借我箸食前筹之。

叶适

叶适　送王宗卿

米多糠少贺丰登，莲吐双花麦五茎。

别有到家呈瑞处，绕篱黄菊向人明。

叶适

叶适　送王宗卿

久违曾闵膝前劳，翻得龚黄意外褒。

但使亲年多过百，人间一品未为高。

叶适

叶适　送谢希孟

白头趋幕府，早已负平生。

未放鹏舒翼，应烦骥敛程。

驿梅催冻蕊，柁雨送春声。

为语常平使，开怀待子荆。

叶适

叶适　送谢学宾

衰年懒看客，十卧适一起。

谢子何许来，我屐屡折齿。

貌闲神又肃，论事静而理。

纷然嘲{左口右哲}雋，莞尔谐宫徵。

麟获无怒角，凤去愁遁尾。

正应晚闻道，不受备气使。

山头蕨芽老未鎌，庭中桂枝春已添。

巢由亦有藏身地，小厌声名傍尾檐。

叶适

叶适　送徐洞清秀才入道

方老昔为儒，仁义自愁煎。

决策从道士，摆落科场缘。

神仙事茫昧，良得日高眠。

徐生嗣其风，永谢负郭田。

白襕已回施，黄氅犹索钱。

书籍弃尘案，笙磬来钧天。

看镜胡独难，超俗谅非少。

异花改林秀，孤翮移汉矫。

月华满庭芜，阒沉霜宇峭。

亲交生离绝，空叹真游杳。

叶适

叶适　送徐景大

桃湖避秦之远孙，绕湖桃叶遮桃根。

父子声名动场屋，绿衫手板桃花村。

相随入南访灵迹，九日山重海深碧。

韩公文高大册印，秦系诗清小砖刻。

我已衰残书不成，有语安能为重轻。

子今自出琼瑰句，南伯南侯倒屐迎。

叶适

叶适　送薛子长

藏冰待炎威，织裘御冬霰。

彼此互有适，用舍空屡变。

兰菊倚户出，松柏参天见。

美质不必同，伟干非世便。

薛生静而敏，器宇绝幼愿。

能文乃天姿，脱颖酬始愿。

众技逐高卑，杂学徒贯空。

趋圣由一途，任重工自劝。

古人文已立，后世皎难衒。

愧余莫负荷，期子幸无倦。

叶适

叶适　送杨通判

花稀让林稠，苗痚与田远。

共欣永日宽，更笑余寒褊。

穷阎多乐事，粲粲翠幄展。

惜君盍少假，忽泛江流缅。

三年纲纪地，一意圭玉琬。

舑儒道义深，傲吏威棱浅。

山鞋蜡已就，画笔枯未吮。

不上雁荡峰，何由寄高蹇。

叶适

叶适　送叶路分

猺啾獠唧闻鸣琴，十指如玉无哀音。

应怜听者未洗耳，衡山高兮湘水深。

君今幅巾鵷鹭行，切勿着带貔虎傍。

软荷刺少离棹短，柝桐花多班露长。

叶适

叶适　送叶任道教授之官静江

太学秦文夸第一，国子先生里行立。

岭南梅花太枯涩，花岂唤人人底急。

炉亭雪深叫孤鸿，传书为愬明光宫。

云翻雨覆古来有，不如堂堂金石守。

叶适

叶适　送喻太丞知处州

喻公策名自先朝，奉常冬官始见招。

何因敛退为泉石，可惜垂欲排云霄。

处州不城山作堵，百嶂千峰自翔舞。

孤高上头天一柱，中有秀句须公取。

叶适

叶适　送张知录

门阀飞龙后，家声入馆前。

身饶太常长，客欠广文毡。

流落无先誉，遭逢有宿缘。

炎洲路多少，谩数去鸿边。

叶适

叶适　送赵几道邵武司户

无滩秋水平，有句官曹清。

杨柳欲落尽，菊花愁晚生。

书多前益智，文古后垂名。

功到阔深处，天教勤苦成。

叶适

叶适　送赵季清兼谢所惠诗

累珠贯冰丝，耿光发沉渊。

二千八百字，字字合管弦。

想攒风前眉，应耸雪后肩。

又言谪匡山，五老烟霞鲜。

著书满破箧，官冗盐未煎。

少迟古了信，别用彩绳联。

叶适

叶适　送赵景明知江陵县

吾友赵景明，材绝世不近。

疏通无流连，豪俊有细谨。

尤精人间事，照见肝隔隐。

忽然奋须髯，万事供指准。

汉士兴伐胡，唐军业诛镇。

久已爱褒封，谁能困嘲摈。

四十七年前，时节忧患尽。

去作江陵公，风雨结愁愠。

昔称长官贵，今叹服劳窘。

夜光傥无因，早晦行自引。

田园多遁夫，未必抱奇蕴。

勉发千钧机，一射强虏殒。

叶适

叶适　送赵提干

与君中外情偏厚，嗟我龙钟志已摧。

岂有寻常堕泥滓，不教宛转助负雷。

花枝买笑前村趁，柳带牵情别浦催。

细雨酒亭东望处，应将新语寄潮回。

叶适

叶适　送赵紫芝游天台

寒退糊碑阁，春留种药城。

幽居自可乐，暂出岂无名。

综水援蓝聚，裙山翦绣迎。

文殊扣野衲，痴语为谁清。

叶适

叶适　送郑景望二首

两地旌旗一闰中，十年监牧九卿崇。

安舆遍就东南养，遗俗将陶雅颂功。

爱护元身如宝玉，节宣时序戒螟螽。

遥知独上千山路，处处梅花逐暖风。

叶适

叶适　送郑景望二首

江左诸凤尽凋落，迩来名字未深知。

愿公年德加前辈，救世勋庸莫后时。

国重四维人建立，天远一统道藩篱。

弥纶康济何曾极，自古忠臣不远期。

叶适

叶适　送郑景元

兄弟同升难，高材自摧角。

官多复不记，四载礼南岳。

一朝尽室去，菲食遭岁恶。

丈夫轩豁意，快紧出鹰鹗。

忍事得无惭，信有古人学。

建安虽闽壤，桂树美可乐。

合抱更连理，丛生荫州郭。

岁月历悠长，根株见龈齶。

终当作大厦，积功在云壑。

尚友如此君，苍天未为薄。

叶适

叶适　送郑虞任赴京西检法官

春风逝无涯，夏潦生未已。

思君遡江汉，行锐业难止。

事繁丝唾乱，神静鱼鳞理。

前年浙东幕，借助获专美。

边头值闲暇，人物盛储歭。

荒村鱼米场，孤戍花药市。

雅知足禅味，玩世失忧喜。

但疑柳上白，时杂髯间紫，

岂非久不遇，感叹妨隐几。

回首旧隆中，畦垅长薿薿

叶适

叶适　送郑丈赴建宁五首

过家乡里敬，将母士夫荣。

得失从人论，行藏独自明。

百年中古眇，一笑万金轻。

廉士吾何敢，新茶可撷英。

叶适

叶适　送郑丈赴建宁五首

有志虽身健，开心在岁寒。

一时诸老尽，多见大名难。

湖海方连旱，瓯闽适少宽。

为州人不乏，千万强加餐。

叶适

叶适　送郑丈赴建宁五首

清庙图书宝，熙朝雅颂音。

频繁三节召，荏苒二毛侵。

衣饮家才足，丘园意亦深。

卧听床下士，时作武侯吟。

叶适

叶适　送郑丈赴建宁五首

海内言华萼，功名罢缙绅。

十年长隐吏，一语必惊人。

酒量新来减，交情老更亲。

公余如促膝，乘把古书陈。

叶适

叶适　送郑丈赴建宁五首

屏弃诚愚分，牢愁更索居。

若逢知已问，犹解课儿书。

地僻门长闭，年饥菜自锄。

相望无一事，不是故情痚。

叶适

叶适　送周明叔王成叟并上昌甫仲止二兄

成叟自成身，明叔志明时。

二士湗村下，饮醇弃糟醨。

湗村去绵邈，二士天所遗。

琢琱而佩环，染夏为裳衣。

高冈无长松，结根空兔丝。

渚行枉又直，帆挂昂复低。

饭彼章泉菽，羹以南涧葵。

沐浴明月珠，簸弄芙蓉旗。

两邦意气合，一唯万论微。

羌余抱兹独，安得往从之。

叶适

叶适　送周子静

地深湘渚浪，天远桂阳城。

故里楸花别，诸生柳絮迎。

一夔开迹后，六舞待时行。

子自调新律，吾衰閟旧声。

叶适

叶适　送朱相士朱文昭族孙云得刘碧云相法

南荡书林长砌萝，碧云鞋底晒庭莎。

从今湖海须行遍，眼法虽亲要看多。

叶适

叶适　宿觉庵

宿觉名未谢，残山今尚存。

暂开云外宅，不闭雨中门。

麦熟僧常饿，茶枯客谩吞。

荒凉自有趣，衰病遣谁言。

叶适

叶适　宿石门

好溪泻百壑，南北倾万峰。

山凡堆阜俗，映岸羞为容。

石门忽秀出，老幹荫渟洪。

舍舟从口入，便已离尘中。

众芳拱窟宅，环冈献奇穠。

藤萝异态度，尺寸疑施功。

锦茵翠织成，照耀无春冬。

水行千丈高，喷薄不可穷。

更有洗头盆，云深雾常封。

昔年谢康乐，筑居待其终。

继作者丘裴，语言亦称雄。

邈然百世后，未忝骚人风。

栖栖三羽衣，日晏斋厨空。

云子歇过桨，暂洗氛埃胸。

自叹苦淹留，寂寞不易供。

嗟我老无用，佞山久成翁。

结庐会昌侧，势落鱼虾丛。

种竹似束苇，栽松加断蓬。

小儿饾盆盂，何时至周公。

会当同此住，代输助之舂。

叶适

叶适　孙鍊士话龙虎山之胜於其行因以送之

群嶂倚天傍四环，中峰受拱低伏蹲。

云锦交流紫团外，却注彭蠡如倾奔。

道阮已去丹灶冷，今代符行妖鬼静。

孔师何事亦逃儒，为爱冰林雪蒙顶。

我居无山冬不雪，只受虚空满轮月。

子能作意肯重来，更待墙东笋堪掘。

叶适

叶适　孙祖佑解元世友堂

雀寻屋角穿，燕绕帘栊窥。

共贺新宇就，生物欣有依。

含德厚乃祖，义完嗟利隳。

最怜常熟令，椟韫不尽施。

温恭化群从，逊悌流深规。

一丝必同袍，粒黍无异炊。

感零天上露，润浃园中葵。

鱼蟹虽芳鲜，不如此菜肥。

凉风送佳音，桂林自生枝。

借子赤霄羽，登君文石墀。

朴斲吁已勤，砻密审所宜。

谅为前峰近，长映客星垂。

叶适

叶适　塔头林君挽诗

之河绕浦各纡萦，结束楼台稳更清。

全与好人修实地，任教流俗趁虚名。

儿应自了书林债，泪苦还滋墓柏荣。

今岁田荒望周急，乡村忆着倍关情。

叶适

叶适　太令人胡氏挽词

已刻溪西志，潸然泪满袪。

轲丧嫌后侈，参养要前余。

甫里送锦缆，馆头迎布车。

为题枫叶往，虫籀不成书。

叶适

叶适　题处州翔峰阁

九盘在州中，万山来四远。

纳於床第近，寻丈未为褊。

日光既熙丽，风气亦清展。

悠然不离席，所得甚宏阐。

隐峰招伏岫，腾跃俱赴眼。

下视田中禾，藁粒犹可见。

临观要亲切，亦复贵眇缅。

峡山丝线窄，岳极瀛海眩。

君看齐云上，往往无际限。

何当蹑蓬莱，一汎五湖浅。

叶适

叶适　题椿桂堂

九官八士古之良，灵椿丹桂后腾芳。

冯公诗意虽短陋，闾里传诵终难忘。

君家同生五兄弟，短檠伴夜东方启。

黄旗两记张庆闱，紵袍三号趋文陛。

辞华标角人力能，科名均齐天所兴。

作堂不须栋梁好，但种此木高千层。

透日垂阴香未歇，满庭车骑同时列。

更将磊砢替团团，留与北风观壮节。

叶适

叶适　题方武成诗卷

闻说莆中方左銊，年登二十便长吟。

鬼神送与天成句，不道思多呕出心。

叶适

叶适　题方武成诗卷

自古诗人高远处，看君涉步迈前峰。

谩呼贾岛为同社，莫遣陶潜是别宗。

叶适

叶适　题费肃校书遗事

欲识隐居者，录年费懿恭。

却辞金马直，归卧锡山峰。

两诏终不起，一瓢长自从。

儿孙尽登第，勿剪旧栽松。

叶适

叶适　题郭希昌刘咏道游雁荡诗后

隐刘甘隐沦，老郭亦离群。

自锁鱼亭月，同穿雁荡云。

排峰造龙质，悬水迸帘纹。

百种聚奇怪，从君句里分。

叶适

叶适　题贾俨不忘室

贾子好脩士，躬耕鹿岩阿。

茂木俯青泉，幽处堪逶迤。

有室净棐几，图史参前罗。

独能取我语，标榜相巍峨。

我语不必记，子意故足多。

物之徇外者，迅若横流波。

当其一念觉，胼胝驻崩涡。

神丸起痿瘵，厚纩还暄和。

伦类苟通明，轨辙宁舛讹。

但忧所见弱，缭如附松萝。

舆薪岂不睹，奈此斤斧何。

勿令学高山，所至才献坡。

如於众稊稗，收拾同颖禾。

虽云善端在，会悼良时过。

子先发曹掾，仁义躬濯磨。

活人不知数，一善禳众瘥。

每识饭牛下，有作甯戚歌。

至今乡里敬，墓柏垂霜柯。

子质复粹美，藻火兼佩珂。

中夜再三叹，警策自诋诃。

未合者参辰，已逝者江河。

所愿天爵尊，非必贵决科。

叶适

叶适　题李君亮义概堂

分飧人所能，多至逾万亿。

一朝可趣具，寒暑三十易。

古之辧釜者，其始盖未惜。

怀哉西方士，义重见寡特。

招呼几州氓，岁岁青黄食。

雷声匕筹动，动涌床座窄。

昔我手行粥，今也愆膂力。

忆汝身自孩，又抱儿子吃。

岂有不足叹，幸无嗟来色。

天为产厥孙，文射最高策。

劳君太史令，乞彼峨眉伯。

出处善知时，教训陶美泽。

筑堂事遗像，雅颂镌众墨。

我歌则后矣，猗歟缀周什。

叶适

叶适　题刘潜夫诗什并以将行

寄来南岳第三藁，穿尺遗珠簇尽花。

几度惊教祝融泣，一齐传与尉佗夸。

龙鸣自满空中韵，凤哹都无巧后哇。

庾信不留何逊往，评君应得当行家。

叶适

叶适　题柳山人壁二首

水北柳六一，家传掷卦灵。

秋清演渔曲，春近著牛经。

掩肆花竹秀，排门柑橘馨。

应怜喜功者，虚要岘山铭。

叶适

叶适　题柳山人壁二首

我病屡穆卜，山人不面谩。

常言千日厄，未许一朝安。

地上庸医满，天边恶曜攒。

归根与复命，自笑此何难。

叶适

叶适　题彭泽县尉厅林壑之胜

彭泽西山天秘惜，渊明未敢发幽缄。

始从石尉兼王尉，洗出前岩到后岩。

也只暂时供步履，可能终老卸朝衫。

应须却诵归来句，重把家园草自芟。

叶适

叶适　题人扇

外德欲晦，面目自蔽。

内德欲耀，肝胆毕照。

二法相除，我则有余。

穆如清风，用之不穷。

叶适

叶适　题扫心图

大心觉也无亏成，小心沤也随灭生。

道人常与箒柄行，遇其歨起须扫清。

世间亦有无根树，又言朗月当空住。

劫尘颠倒不自由，只笑本来无扫处。

叶适

叶适　题施纸被蔡宣义所藏孙太守褒谕帖

乞子齤齤暖冻躯，押衙得得奉亲书。

孙公已云蔡公死，近日乡人叹不如。

叶适

叶适　题孙季蕃诗

子美太白常住世，佳人栩栩梦魂通。

泻落天河浇汝舌，移来不周眜汝胸。

千家锦机一手织，万古战场两峰直。

孰南孰雅唤莫前，虚箫浪管吹寒烟。

叶适

叶适　题王叔范自耕园

自耕不要从人得，知在卢南第几街。

吴地于今说佳丽，浙人自昔巧安排。

包容花竹春留巷，谢遣蒲荷雪满涯。

必想新园名字出，故时台馆半沉埋。

叶适

叶适　题五畏斋

曹滕亦据南面权，坐衙吏贴群趋先。

敢云威福自我出，下有赤子高苍天。

圣人鬼兴建皇极，付祝长管尤恻恻。

前碑特立示铭诚，后榜七条垂训释。

冰清王令来调琴，四事未畏先畏心。

常净方寸勤管摄，不与外物相亏侵。

情防骄粗意防满，万事须还畏为本。

君不见匹夫胆大气如山，风浪只在须臾间。

叶适

叶适　题学海楼

夜诵都忘浪枕喧，尔家江月旧楼存。

新来转使朝宗近，目送风帆到海门。

叶适

叶适　题阎才元喜雪堂

东来十月黄尘满，霰点霜花总未堪。

恰是使君诚意足，带将腊雪赴荆南。

叶适

叶适　题阎才元喜雪堂

平压龙山五尺危，堕鸢何处避阴威。

渐令融罢春泥软，麦浪黏天燕子飞。

叶适

叶适　题阎才元喜雪堂

檐角低隈小凭栏，霏霏只合对高寒。

他年认得名堂意，不作销金暖帐看。

叶适

叶适　题仰孝廉事实后

孝子久传名，诚通物表灵。

当年虎失猛，此日竹还青。

墓垦无留菽，庭荒枕旧厅。

惟存古题志，宝惜胜如经。

叶适

叶适　题张提举园

竹外万云合，荷心一雁来。

若无歌舞闹，应有鬼神猜。

野岸锄难遍，幽根暖易栽。

前山未放入，好阁更南开。

叶适

叶适　题郑大惠诗卷

忆从草庐赴邻炊，涩雪搅筵糟涌糜。

要当醺酣活肤腠，不许雕刻妨肝脾。

何年儿孙锦绷裂，金涂门扉玉为切。

吟中得眼万象通，浪吹狂歌总休歇。

两家至今住连墙，读书闻鸡夜相将。

经明先入韦平室，句好还升李杜堂。

叶适

叶适　亡友项子谦兄挽歌词

畴昔省君病，小车随酒壶。

心惺赏文句，语謇困喑呜。

念子堪垂泣，累然失壮图。

唯应看幼子，空手缚於菟。

叶适

叶适　王简卿侍郎以诗赠王孟同王成叟之侄也辄亦继作

季父昔从我，寒灯听微更。

强扶瘖聋和，误策蹇跋行。

坐令两销落，无复一峥嵘。

宜汝逝不留，出门访咸英。

大溪逢侍郎，拆洗心胸清。

新诗发妙意，说尽文字情。

侍郎盖代豪，平蛮蚤垂名。

览书五行下，援笔千人惊。

点化谢琱刻，涵濡透晶荧。

林黄橘柚重，渚白蒹葭轻。

褰裳念数往，岁晏霜雪零。

叶适

叶适　王秘监令人挽诗

颇忆朝除秜，俄惊夜彻帷。

自堪从子住，何用与夫归。

起隧新藤茁，重辺宿萪排。

通家只今尽，老泪逐风挥。

叶适

叶适　王木叔秘监挽词

美人昔来芙蓉傍，山为发灵水吐芒。

美人今归在何处，箫哀鼓悲葬前冈。

我欲从之似云出，友风子雨游四方。

梦魂无凭不可挽，坐揽衰滋终摧藏。

叶适

叶适　王氏读书吟堂

谁能采桑谈，谁能带经锄。

古人读书地，妙理出穷闾。

矧今治华室，山翠涌前除。

凤烟聚景趣，花竹成画图。

主人乌纱帢，子弟绣罗襦。

新装茧纸印，上记开陃初。

展卷忽有得，欣如奏齐竽。

勉哉造其微，勿逐皮毛粗。

叶适

叶适　王通判挽词

祖德负规近，诗流句法超。

已多山邑政，恰少省郎招。

旅馆身俱寂，传家道未消。

长令汉杨震，名逐左原标。

叶适

叶适　王运使挽词

种虏昔逾塞，三边各受师。

共传君善守，能护国西陲。

卿秩恩虽早，郎班诏已迟。

须将未尽赏，酬折在丰碑。

叶适

叶适　王宗卿答春堂

春以喻母慈，慈深春不如。

儿欲答母恩，恩重答无余。

华堂顿有云岭隔，梦里分明与亲剧。

阿连进奉新批敕，翠裘黄简缘兄得。

朝腾巽章乞祠官，愿身暮归怡母颜。

老农邀君勿轻去，万红千紫扶春住。

雨田自种晴田收，好是天留答春处。

叶适

叶适　伟叔蔡兄来永嘉屡辱投赠於其归也辄奉俚歌为谢兼叙离索

庆历故家忠惠后，性酷喜文痚嗜酒。

飘风聚雨蛙蚓寂，草玄献颂龙蛇走。

古人道大何不容，回空赐殖同升堂。

若遇韩门亲指画，岂有不在籍湜行。

水心可怜地如掌，读罢君诗一惆怅。

文星今直正莆中，去觅掀天无底浪。

叶适

叶适　魏华甫鹤山书院

苍崖有顶我为庐，日君月妃崖十趋。

梳风洗雨耳目醒，玉帝诏许瞻宸居。

周公仲尼在左右，勘点六籍开凡愚。

曾经秦祸多散阙，郑笺毛传悲纷如。

精神感通若亲授，损益殷夏还其初。

忆君低回校天禄，高论自遣陈言锄。

况今卓绝离人境，妙悟岂可常情拘。

飘零繁疑梦魂到，戃慌忽堕西南书。

韩吕之相以类聚，程张之师以道俱。

业调甘酸嗜秦炙，肯逐象罔迷玄珠。

分明愤发贯篇首，端的镂写传吾徒。

乃知山中新所得，慢简闲编皆弃馀。

修林远岭秋映蔽，浓花近院春扶痚。

彫胡已馈豆迁静，黄独未斸筐篮孤。

垂竿桐江笑短弱，负鼎莘野嫌豪粗。

岷峨崔嵬留后拒，滟澦突兀催前驱。

莫嗔猿鹤不解事，与民由之诚丈夫。

叶适

叶适　翁常之挽词

晋画唐吟老愈奇，堪嗟动转是风机。

幸能栩栩形中去，何不蘧蘧梦里归。

叶适

叶适　翁常之挽词

秀峰插天下囘溪，曾送郴州路久迷。

更欲扶衰为公往，荀陂龙化的卢嘶。

叶适

叶适　翁诚之挽词

西方之人美无度，眷此南邑朝阳鸣。

如锥出囊攎砭国，似璞有价空连城。

三仕郎官老将及，一去郴州唤不譯。

朔风吹潮没复涌，渡口野梅飞碎琼。

叶适

叶适　无相寺道中

傍水人家柳十余，靠山亭子菊千株。

竹鸡露啄堪幽伴，芦菔风乾待岁除。

与仆抱樵趋绝涧，随僧寻磬礼精庐。

不知身外谁为王，更觉求名计转痚。

叶适

叶适　吴参议挽歌词

冉冉试百巧，栖栖终一丘。

死期甘恸哭，时事不胜忧。

贫只藏书在，恩将别业酬。

看君用意绝，身后令名留。

叶适

叶适　吴江华严塔院赠了洪讲师

具区以为潴，吴江以为裨。

自专一方浸，尽纳海所遗。

逝川无发叹，丽泽可求师。

昔人会心地，今为鱼鸟资。

飞者自无极，游者自无涯。

造物不谆谆，亦莫分何谁。

此时余与子，相遇相谐嬉。

曾观烟雨外，未满苍茫思。

复来秋风后，重有骚屑悲。

不及日月入，烂焉堕轮规。

尚见波涛惊，累然拥丘坻。

况彼琐细者，蒲萯争纷披。

当年吴季子，德合无醇疵。

范蠡之所矜，视之眇毫厘。

末路张季鹰，适意亦见推。

人才非一端，事近若易移。

常恐后生辈，风流日凌迟。

县忧公家迫，俗陋栋宇卑。

子将跨大阁，对此连天瀰。

英雄久销歇，枯槁乃光辉。

寘余一榻处，析理定兴衰。

叶适

叶适　西山

对面吴桥港，西山第一家。

有林皆橘树，无水不荷花。

竹下晴垂钓，松间雨试茶。

更瞻东挂彩，空翠杂朝霞。

叶适

叶适　下仙看梅

背人远住奚师坞，何意追寻特特来。

更要明年此时节，溪翁相唤不相猜。

叶适

叶适　下仙看梅

随山的的五千树，惭愧识花人姓施。

说似龙形都不肯，昨朝新见水沉枝。

叶适

叶适　仙坛

堂堂人物地行仙，勾漏丹砂信有缘。

弹压松篁知暂尔，未庆谢屐久林泉。

叶适

叶适　县尉林公挽词

恨取一官晚，公人未展衙。

空传读书苦，留与后生夸。

有子联三俊，成名王两家。

会须酬贵骨，野燎报宣麻。

叶适

叶适　项君先有幽兴堂其子木即以名庵

平生意外事，身后有谁知。

魄静云稀出，神游月共移。

春茶翠旗展，霜荔锦檐垂。

更欲添幽兴，惟消桂几枝。

叶适

叶适　小句送陈粹甫知录

荡里舟轻指外沙，夹溪檐蕁正催花。

南风借与迎新便，未离家时已至家。

叶适

叶适　孝宗皇帝挽词二首

伦德加文景，雄才自武宣。

道终遗万乘，丧制尽三年。

暂乞狂胡命，常持复汉权。

全将一孝字，高谥百王前。

叶适

叶适　孝宗皇帝挽词二首

昔年叨上殿，叹息动宸襟。

岂不人思奋，其如天意深。

帝王犹遇合，南北限升沉。

尚有登遐日，诸军特赐金。

叶适

叶适　谢李参政因送曹泸州寄简

大厦元须独木枝，李公补处属良时。

千年立国唐虞上，一念勤民禹稷思。

恨昔寡闻空自误，况今消尽有谁知。

双凫双雁萧萧影，孤屿亭边正着黐。

叶适

叶适　新移瑞香旧曾作文忘之因今追忆去

一株当三春，名花不易得。

百年等寻丈，不博千乘国。

野人三十本，强卖青铜百。

应怜跗蘤为薪米迫。移栽向明阳，

妃媛俨行列。土膏合根性，

功用成宿昔。除香出浅紫，

泣露轻脉脉。含愁欲谁诉，

折去情更惜。方求蔽芾阴，

未受搔擢厄。嗟余自羁旅，

何以慰新客。殷勤深夜来，

少待山月白。

叶适

叶适　徐灵渊挽词

自卜西南宅，始闻幽赏多。

山供映门树，水献卷帘荷。

近局棋频赌，邻簄酒屡歌，

谁云秘此乐，抛掷与流梭。

叶适

叶适　徐仁父先大夫诗卷指其改补锅八句曰愿有请因疏下方

江南隐君子，琢语冰段清。

彼美补锅篇，义远有劝懲。

烹饪一饷止，操持千载成。

未须夸染指，岁晏期曲肱。

叶适

叶适　徐师垕广行家集定价三百

徐照名齐贾浪仙，未多诗卷少人看。

惜钱嫌贵不催买，忽到鸡林要倍难。

叶适

叶适　许敬之用余言作松山草堂然游山之意犹未已也申以为箴

许子家住松山边，门开路陃登山巅。

千年茂树不改叶，百尺甘井常流泉。

堂中悄然人境绝，时有剥啄延舑仙。

天下之山皆若此，舍而外求徒丧已。

卑能蕴高而为谦，高能生明是为贲。

芒鞋价长今安之，撰屨欠伸吾老矣。

叶适

叶适　许相松挽词二首

容成堂上光华别，谢客岩前意象闲。

身到三台良未满，年添九老定谁悭。

高期落落尘嚣外，苦论喧喧醉梦间。

我欲为公深着语，桂林芝树不同删。

叶适

叶适　许相松挽词二首

行露空多晓色催，夜香烧断作飞埃。

松江鱠好凭谁忆，金谷花浓只自开。

玉女云中应尽去，仙人雾里更重来。

千年一判禁锁得，涕掩寒塘错莫回。

叶适

叶适　薛端明挽诗二首

可但补阙名官日，不逢引裾强谏时。

上朝有疏天常纳，下殿无行谁独疑。

论道何如出纶晚，督军颇叹封侯迟。

凌烟画手今寂寞，豆蔻林高荔子垂。

叶适

叶适　薛端明挽诗二首

冰稼初融阙月沉，英豪四坐地炉深。

争看尘尾频挥处，难了朱弦未尽音。

怪我轻谈当世事，知公默会古人心。

空山稳对梅花宿，错向林逋墓里寻。

叶适

叶适　薛景石兄弟问诗於徐道晖请使行质以子钱畀之

弹九旧是吟边物，珠走钱流义自通。

认得徐家生活句，新来栏典讳诗穷。

叶适

叶适　薛君季常挽词

汩罗漫陨离骚经，伊洛源流今更清。

自别三年无信息，忽惊一日有铭旌。

乾坤未放虚空坏，蛮触犹须事业成。

桂树团圆半丘土，春风还许为君荣。

叶适

叶适　薛严州挽词

瘴雨蛮烟尽扫清，钓台方轨净无藤。

堪怜独立沧江上，不许朱辬更一登。

叶适

叶适　薛子舒罢官久无所授端明得谢始换承务郎

男子行藏地，自求难问天。

空多贾谊学，突过马周年。

愿改京官后，常趋黼扆前。

太平如致了，别造会昌船。

叶适

叶适　薛子舒墓

悒悒西门路，樵歌占晚云。

燐迷王弼宅，蒿长孟郊坟。

少病怜医错，题书与父分。

又言重把笔，兼欲使余闻。

叶适

叶适　雪后思远楼晓望

腊尽冻初合，风花江欲平。

急从高处赏，已向负前晴。

莫与鬓争白，试将身比清。

楼头接远岫，历历正分明。

叶适

叶适　阳复

阳复冰潜动，云衰日界明。

近传新诏綍，重起旧簪缨。

斗极回东指，军容直北营。

龙蛇多变化，旋日看超升。

叶适

叶适　叶路分居思堂

叶媪开新学，同人饭野蔬。

明经传一相，考古付三余。

苔色迷青简，虫文蚀素书。

君能葺遗址，堂宇胜於初。

叶适

叶适　叶路分居思堂

苦说诸梁后，簪缨富远孙。

白袍虽屡捷，黄榜未沾恩。

淡沱磨冰砚，萧条倚帐门。

嗟余忝宗末，老病不堪论。

叶适

叶适　医工叹重赠柳山人

柳生洲居濠北边，繇辞质野谁所传。

不曾入城行卖卜，有问灾福须呼船。

叹我奇疾何频年，其初过清肌凛然，

已忽腹拒遭拘挛。一身尽异形质变，

恍若土木徒人言。蚤知定性不生灭，

今安得尔庸非天。医工刃人死无律。

妄谈标本从何出。补劳护弱转凝聚，

排寒荡湿加淫郁。挟风上行关膈失，

迸肉糜皮并为一，犹云无伤乃余疾。

生虽怜我谬时命，岂悟颠倒缘此物。

彼苍应有司杀者，授柄於工无乃悖。

我劳万事明当休，自古零落归山丘。

但疑未死复不活，熟视重为诸医羞。

余聪残明不可留，治命已乖妻子谋，

执讯空贻友朋忧。柳生听罢棹颈笑，

既有主对非吾尤。山歌静夜声宛转，

更着此曲歌中流。

叶适

叶适　因在秀州寄王道夫诗三首

衮衮红尘五月留，来时落木不胜秋。

只今春事浓如许，万里沧浪又一舟。

叶适

叶适　因在秀州寄王道夫诗三首

鱼龙远避水光浮，草木怒长山意豪。

独立和风清宿酒，晚云收尽月痕高。

叶适

叶适　因在秀州寄王道夫诗三首

潘君狂甚诗能古，叶子文高世莫惊。

何处有田求二顷，向来三月决归耕。

叶适

叶适　营师常秉烛为人说气色戏成此绝

曙色熹微已出门，擘浮热眼相旁人。

不如睡足朦胧起，留得沉光看本身。

叶适

叶适　永嘉端午行

行春桥东峙岩北，大舫移家住无隙。

立瓶若罗银价踊，冰衫雪裦胭脂勒。

使君劝客亲付标，两朋予夺悬分毫。

起身齐看船势侧，桡安不动涛头高。

古来峥水斗胜负，湖边常赢岂其数。

岸腾波沸相随流，回庙长歌谢神助。

只今索莫何能为，败鼓搅壕观者稀。

千年风土云不返，醉里冤雠空展转。

叶适

叶适　幽赏

禅房里花窠，静与水石会。

春禽更语默，夏日递明晦。

纷然众窍殊，趺坐凛无对。

叶适

叶适　游衢州府园

破疑庵里押衙石，尘外堂中急就草。

犹有春风为披拂，看人歌舞过残阳。

叶适

叶适　余泛舟不能具舫创为隆蓬加牖户焉

虽然一桨匆匆去，也要身宽对好山。

新拗蓬窗高似屋，诸峰献状住中间。

叶适

叶适　余顷为中塘梅林诗他日来游复作

侧闻中塘好，曾赋劝游篇。

凌江入枉浦，聊复信所传。

化工保作强，耿耿不自怜。

山山高相映，坞坞曲相穿。

林光百道合，花气十村连。

风迎乱駊騠，日送交婵媛。

天回徂阴后，地转升阳前。

初如别逃秦，疏附耻独贤。

又疑未兴周，掩拥欣俱全。

惜哉见之晚，重寻畏彫年。

一省三叹息，十步九折旋。

诗家诧梅事，槁乾陋肥鲜。

常於寒角晓，爱彼明冰悬。

痚枝涩冷艳，小窗露孤妍。

吟悲炙留嗛，句喜珠离渊。

忽兹过众甫，欲彀羞断弦。

无以寄美人，千室炊暮烟。

明朝指行处，雾雨空迷田。

叶适

叶适　余知府挽诗二首

寿者福之首，中兼典郡来。

圣知天上事，磨尽世间材。

此傺灵龟往，何方化鹤回。

所亲都不恨，有识自兴哀。

叶适

叶适　余知府挽诗二首

怜我抱空意，鬓间饶白丝。

已从真率集，那复少年时。

柳糁春前叶，松锼雪后枝。

建炎无故老，难话省方悲。

叶适

叶适　与英上人游紫霄观戏述短歌

野水随路贡，东风得木鸣。

景物已和柔，川原倍敷荣。

藏桑高既条，细草亦丛生。

眷言云外士，及此尘中行。

南临大陂出，波面与心平。

道帝古精庐，黄茅间荆榛。

会集倾远村，裳衣自鲜明。

银钗插山丹，歌笑喧嘤咛。

何以劳比邻，粔籹杂餦饧。

去年谷不饮，白骨今纵横。

等为造化役，未究悲忻情。

归来日已夕，旧径成沟坑。

大车者谁子，不寐方宵行。

死魂未满眉，擿埴将安程。

感此良自哂，抱谷非鹂鹒。

叶适

叶适　元夕立春喜晴於是郡人久不出矣

膏火无光已累年，欢娱少味是穷边。

强吹箫鼓迎乌帽，勾引游人近酒前。

叶适

叶适　元夕立春喜晴於是郡人久不出矣

十夜茅檐宿冻云，商量送腊又迎春。

并将束苇熏天焰，回得阳和捧日轮。

叶适

叶适　元夕立春喜晴於是郡人久不出矣

艾褐家紬阔阔裁，抱孙携子看灯来。

余甘暂弃从教觅，莫斗机心漫自猜。

叶适

叶适　月波楼

下林百果春自花，屋藏汀阴泉着沙。

光风腻雪谁汝惜。繁红蜜翠空欹斜。

爱君楼高出江上，百里江山开四向。

峻屏森耸远更寒，纹练萦回静犹浪。

孤潮夜卷四头来，海门推出冰崔嵬。

岂知星河遭映夺，只使鹳雀常惊猜。

此村风俗淳且鲁，接树移花今复古。

劝君种学化儿孙，不须贮妓呈歌舞。

叶适

叶适　月谷

昔从东莱吕太史，秋夜共住明招山。

正见谷中孤月出，倒影挼碎长林间。

凭师记此无尽意，满扫一方相并闲。

叶适

叶适　再过吴江赠僧了洪

回飚掩夹浦，势与墨楼颃。

连袂上长桥，身弱屡见扛。

苟无倾覆忧，恣横未易当。

坐定互惊愕，师云乃其常。

有时气力雄，驾浪拍此邦。

熟风无失舟，小艇来茫茫。

始悟寡所谙，论改色据张。

衒小以为大，空令事难量。

玩变不睹微，亦乖智之方。

已矣勿复云，闻钟过石塘。

叶适

叶适　再过云庵

寥寥夜角难禁夜，滑滑山鸡只记昏。

风景不随人老大，苍松无语对修筠。

叶适

叶适　曾晦之挽词

交游盛处失騱骖，笔砚穷时绾碧蓝。

骥超级大国尚能舒骏逸，龟潜终不慕芳甘。

寿过捌拾人人羡，恩在乡闾事事事谈。

埋没平生无限意，夜深樵唱起溪南。

叶适

叶适　赠□道人

赤脚蓬头古观旁，沉迷人海意茫茫。

公卿见了无奇特，更说长生别有方。

叶适

叶适　赠蔡茂材贯之子与

蔡家五千卷，藏向石庵中。

讲诵今几日，飘零随陨风。

隔垣孤响度，别井暗泉通。

安得无爻象，与将吾道东。

叶适

叶适　赠杜幼高

杜子五兄弟，词林俱上头。

规模古乐府，接续后春秋。

奇崛令谁赏，羁栖浪自愁。

故园如镜水，日日抱村流。

叶适

叶适　赠二葛友

飞飞下荒村，渺渺集芜城。

振衣出虹蝩，覆篑超丘陵。

鲁卫百世腴，夷齐万年清。

翻然舍我去，东风初涣冰。

叶适

叶适　赠高竹有外侄

娶女已为客，参翁又别行。

相随小书卷，开读短灯檠。

野影晨迷树，天文夜照城。

须将远游什，题寄老夫评。

叶适

叶适　赠蒋知县

稳绊芒鞋尽室行，何曾遣吏向前迎。

存斋尽问深深意，只此能存不用名。

叶适

叶适　赠蒋知县

纸贵应夸作赋奇，我牛也复咏周诗。

长官况自清如水，说与邦人共展眉。

叶适

叶适　赠李秀才顺之

怒涨争茅笑，安流节斗门。

行苗存水则，缩板护河源。

士李昔陈义，守奚能听言。

便当生庙食，禾熟赛鸡豚。

叶适

叶适　赠李秀才肖舒

帆来帆去海中山，自笑舑仙岁月闲。

忽值巡游防豕突，也叨扈从识龙颜。

寺传弓剑烟岚外，门掩诗书浪泊间。

待得诸孙上金榜，九重高拱报尧班。

叶适

叶适　赠林秀才

乃翁掩亲醵州里，自云先世曾如此。

汝今谋葬无置锥，况有满族丧累累。

春风未回万山赤，秋霜忽至凋寸碧。

鸱鸢利觜魄凛然，闻者应垂最后怜。

叶适

叶适　赠卢次夔

家住东郊深，能诗人共寻。

冰梭间道锦，玉轸断文琴。

城漏宵添滴，窗花昼减阴。

新凉白头句，清甚费悲吟。

叶适

叶适　赠吕县丞

自得长官后，邑人诗转工。

批书月屡满，觅荐岁常空。

柳已如蓝碧，桃元胜锦红。

终归剡溪上，举棹谢东风。

叶适

叶适　赠讷相

柯山讷相丑形模，以相获妍如子都。

每将气色较官簿，初若搏影终探符。

刘公实，升提刑，丘宗卿，加龙图。

就中两说最称验，余耳所逮非人诬。

汎言心事依劝戒，多假名器烦邀呼。

君门九重远万里，求者争道分荣枯。

一身暂寄百骸聚，楦彼朱紫谁头颅。

子其惜术无浪许，恐负西山之饥夫。

叶适

叶适　赠祈雨妙阇黎

雨悭水涩从季秋，倏忽春半河断流。

有僧了妙能祷祈，直云天閟非人求。

朝诵呪，夜安禅，十阴九暗来纤纤。

呪光禅寂转相发，润泽徐乃通幽潜。

我老拜请良独难，香烟郁薄重霄间。

帝搜潭洞搅龙蛰，鞭雷走电开天关。

天意岂令一犁缓，人心正待百渠满。

补天不及人未知，禅心况寂嗟尔为。

叶适

叶适　赠瑞鹿莹老化缘铸钟

寺寺檐花院院钟，谁人肯顾此山中。

待看窈窕廊阴里，拢袖痚槌答远风。

叶适

叶适　赠胜上人

近日能吟者，黄岩说胜师。

语生兼才笔，体重带幽姿。

遣腊冰千筹，勾春柳一丝。

方山最高顶，不拟到茅茨。

叶适

叶适　赠孙十五道人

将军桥畔女仙家，年与钟馗宴与花。

欲度世人无妙诀，睡长留日信檐牙。

叶适

叶适　赠听声欧阳承务

无心立臧否，有术验荣衰。

举世声中动，浮生骨还来。

弹轻知福地，欬小应灵台。

笑我老何及，是身惟死灰。

叶适

叶适　赠通川诗僧肇书记

海阔淮深万里通，吟情浩荡逐春风。

却寻斗水龙湫住，裁剪云烟字字工。

叶适

叶适　赠夏肯甫

自识贤尊熟，常将远到期。

忽传千古信，虚抱一生颖。

恨菊来何久，愁梅去转迟。

应留起春蛰，词落未堪悲。

叶适

叶适　赠徐灵渊

欧虞兼褚薛，事远迹为尘。

今日观来翰，如亲见古人。

尽归严号令，富有活精神。

碑板荒唐久，遄看走四邻。

叶适

叶适　赠岩电隐士

近时术人多莽荡，要把虚史随妄想。

神王虽去形不拘，尺真须防寻有枉。

从来钟鼎无山林，老去岂复少年心。

若言部位许亏阙，已早腾踏非埋沉。

叶适

叶适　赠赵季清县丞

多生有奇姿，名已在仙籍。

朝游风后馆，暮返旌阳宅。

五月凉如秋，照夜干将白。

养之锋铓余，参鲁柴亦愚。

叶适

叶适　赠郑秀才

文苦意尤切，色低声转微。

三生住浅土，一竪阻深归。

艺圃笔锋扫，侯门尘柄挥。

何惭素车集，回绕绛旌飞。

叶适

叶适　赠朱承务

颠倒八八卦，流转三百六。

前民此何神，占险空屡渎。

以病既当止，以年自当休。

春泥不补裂，莫谩任虚舟。

叶适

叶适　詹鲁山解元以寿母求诗

九十人稀有，追欢尽橐金。

犹嫌儿舞拙，不怕酒行深。

寄鮳未垂训，设鸡先赏音。

维舟橘花晚，雾雨噀前林。

叶适

叶适　张氏东园送王恭父得殿字

燕鸿不相须，进趣自求便。

余来君其馆，乃复当我饯。

一春三月雨，亭树郁雾澱。

絮重厄飞杨，花蔫堆紫茜。

纵有百壶清，何能一笑遣。

为郎昔同甲，四海初会面。

凛然抱英特，霜宇抟温霰。

雄辞推落笔，一语不可选。

重来更纯粹，玉琢金就鍊。

汉家阐道术，四达诏群彦。

谈经石渠观，会议白虎殿。

通方要归宿，立异岂夸衒。

子行若微罪，天意委深眷。

以其今固辞，可信非始恋。

楚势宜绉絺，峡涨难短牵。

回舟泊书林，及此未掩卷。

叶适

叶适　张提举挽词

令祖亲扶日驭升，孙今喜复似翁清。

恩波再入淮流满，信节初传岭外名。

夏木千重添野趣，秋风三叠寄幽性。

长年惯唱渔家纲，难听兹晨薤露声。

叶适

叶适　张总干挽诗

长年官食旅边州，当路知音不自由。

荐墨虽圆人已寂，半轮斜月返新丘。

叶适

叶适　章仙姑

柏水为粮处疗饥，春江千里正逶迤。

应知偃鼠归休地，不在神龙起蛰时。

叶适

叶适　赵成父筑亭上饶即用东里旧圃榜曰鱼计

秦侨洛寓随南公，新条复欲无开封。

亭名若有土断法，郑圃岂在章泉中。

旧鱼遥应化龙去，今鱼且复波间住。

人为鱼计鱼未知，今乐莫忘昔日悲。

叶适

叶适　赵路分挽词

平生王孙忘太康，承家孝友更温良。

鸿冥鹄举须言命，桂死兰摧不断香。

古有失时堪恨惜，从今夸处取酬偿。

佳城况遇朱公子，大旆高牙属令郎。

叶适

叶适　赵清叔挽词

昔我共笔砚，知君贤弟昆。

门邀百客醉，囊讳一金存。

忽与钟声尽，长悲磬色昏。

多年赵家府，销减惠王孙。

叶适

叶适　赵尚书挽诗

材业将时偶，声名斗宠新。

文昌留不住，大尹政通神。

力说和戎好，从撩相国嗔。

春花插秋鬓，还得自由身。

叶适

叶适　赵尚书挽诗

江北江南曲，吟高许和同。

相迎黄篾浪，失笑白蘯风。

老病犹贫活，漂零各陨空。

长怀洞庭橘，买宅傍墙东。

叶适

叶适　赵振文传借琉璃灯铺写山水人物一烛发明百巧呈露画师精妙者不能过

古称净琉璃，物现我常寂。

胡为自争妍，照耀出痕迹。

坐有求心客，骇目不忍看。

愿息终岁劳，留作袖手安。

叶适

叶适　赵振文在城北厢两月无日不游马塍作歌美之请知振文者同赋

马塍东西花百里，锦云绣雾参差起。

长安大车喧广陌，问以马塍云未识。

酴醾缚篱金沙墙，薜荔楼阁山茶房。

高花何啻千金直，著价不到宜深藏。

青鞋翩翩乌鹤袖，严劳引首金蒋后。

随园摘蕊煎冻酥，小分移床献春酒。

陈通苗傅昔弄兵，此地寂寞狐狸行。

圣人有道贲草木，我辈裁花乐太平。

知君已於苕水住，尽日櫓声摇上渚。

无际沧波蓼自分，有情碧落鸥偏聚。

追农风光天漫许，抛掷身世人应怒。

君不见南宫载宝回，何如赵子穿花去。

叶适

叶适　赵知府母齐安郡太夫人挽诗

生死已无憾，杭人休泪倾。

惟留不尽德，常动故乡情。

霜净水方落，风高山转清。

闲思与令子，幕府再同盟。







卷460

叶适

叶适　赵知县挽词

僧馆经年学，书签尽日抽。

空闻割鸡笑，不见化凫留。

瘴月晓还落，蛮云冷未收。

西华夜来雨，净洗一生愁。

叶适

叶适　赵子容任温州避开法终日看凹子而事自理又新廪储粮功利可传也为赋

法曹冗散人不管，闻道自要纷华损。

常平筑敖米山积，读书岂知米尘满。

归来依旧茅盖亭，焉得舍学干时卿。

不然天上读书去，蓬岛瀛洲无限清。

叶适

叶适　直院中书莫公殂往哀痛不成文辄留小诗灵几并致鲈鱼金柑为奠

阁老今无地上身，黄麻紫诰两沉沦。

虚悬东岭来时月，难挽西山去后春。

试割冰鲈犹脆薄，重餐野橘尚甘辛。

最怜赵子同心事，相看题封泪染茵。

叶适

叶适　致政通直钱公挽歌词

萧瑟梅花垅，豪华不复还。

好儿须万石，广厦剩千间。

尽与诗书癖，勿令纫绮攀。

传家自翁始，留笔纪池山。

叶适

叶适　中塘梅林天下之盛1　聊伸鄙述启好游者

幽花表穷腊，病叟行村墟。

所欣一蕊吐，安得百万株。

上下三塘间，萦带十里余。

荒茨各尊贵，野径争扶痚。

愁云忽返旆，忽霰仍回车。

苍然岁将晚，陡觉大象舒。

群帝胥命游，众仙俨相趋。

龙鸾变化异，笙笛音制殊。

物有据其会，感召惊堪舆。

妙看撤真境，态色疑虚无。

问谁始种此，岂自开陃初。

至今阙胜赏，浩劫随荣枯。

儿童候黄堕，捧拾纷筐盂。

熏蒸杂烟煤，缚卖倾江湖。

舉脂蘸罗縠，绛艳生裙襦。

和羹事则已，甘老山中舑。

以兹媚妇女，又可为嗟吁。

夜阑烛烬短，月淡意踌躇。

叶适

叶适　中洲处士折梅花并新语为赠率易鄙句为谢

中洲之中十树梅，蟠枝着地照蒿莱。

即非无主凭谁伴，自不冲寒要早开。

午蝶只随游子意，暮笳难写遁夫哀。

幽怀寂寂天应笑，插向归帆雪满桅。

叶适

叶适　众议留李师炼丹既而不果

火养经年汞未收，病身还向急时求。

道人别觅安炉地，今夜潮平下馆头。

叶适

叶适　周纯臣子去病淑慧而短折赋以哀之

周子百未遇，有儿慰眼前。

敢夸村调别，自喜禀赋全。

其守过老苍，其行通变权。

共看成蚤负，何意夭初年。

汝昔透胞强，冲风著筋挛。

和丹和乳嚥，煨附加盐煎。

所投烈药尽，始获奇痾痊。

隋和绝代宾，气命百分怜。

问汝今何之，幻影来无缘。

不许斧执捉，坏灭同埃烟。

此悲信无益，此爱倍难捐。

不见赵几道，泣泪迸幽泉。

不见孟良甫，叫吻聒穹天。

汝斧自为铭，志欲金石传。

兼求我诗去，刻在墓门边。

叶适

叶适　周宗夷东山堂

城嶂标辰极，谁家特有山。

偏怜东崦好，只对北堂闲。

动石低檐住，流莺拂槛还，

仙关锁琼海，幽梦或时攀。

叶适

叶适　朱娘曲

忆昔剪茅长桥滨，朱娘酒店相为邻。

自言三世充拍户，官抛万斛嗟长贫。

母年七十儿亦老，有孙更与当垆否。

后街新买双白泥，准攎设媒传妇好。

由来世事随空花，成家不了翻破家。

城中酒徒犹夜出，惊叹落月西南斜。

桥水东流终到海，百年糟丘一朝改。

无复欢歌撩汝翁，回首尚疑帘影在。

叶适

叶适　朱文昭母杨氏挽词

文昭有贤母，白首教篇章。

义并三迁峻，书成百卷长。

古今归石室，笔削纪萱堂。

鹿扰乌驯处，森森宰树苍。

叶适

叶适　著存亭

驯乌得食常好鸣，灵茅无种还自生。

魂浮魄散莽何极，耿若有见悲难平。

山脉迢迢绣峰住，墓氯腾腾缕云去。

鲛人抱宝夜出游，指点今来著亭处。

叶适

叶适　自罗浮行田宿华严寺

浮山昔飞至，与罗合其巅。

严冬树色改，青松耀红鹃。

不种自生植，屡伐常苍然。

我病不暇耕，行复观我田。

呼扶偃蹇后，倩护龙钟先。

僮客四面集，畦畽相勾连。

敢云岁晏休，翻犁趁晴暄。

民政今古殊，忧乐岂异源。

收身卧荒刹，朗月前夜圆。

鹊懒附枝静，鼯饥嗅床空。

为农悔不早，时发棹歌旋。

叶枢

叶枢　游武夷

孤台起天半，群峰罗崔巍。

大王挺其间，玉女相因依。

上攀牛半墟，下窥鸥鹭矶。

神仙遥可接，灵草正秋肥。

念此结绸缪，岂谓赏心违。

浮云乱幽壑，明月流清辉。

白云凄以寒，游子各言归。

玄鹤向我鸣，秋风吹我衣。

愿借凌风翮，送君西北飞。

叶述

叶述　毛希元隐居庐山卧龙瀑

毛子骂吴曦，蜀山渺孤愤。

五老急扣聘，延留如大宾。

龙分自眠地，惠帐饶珠蠙。

岩花开恨晚，谷鸟鸣先春。

吊古一沉思，千载多逸民。

登高一长望，万里皆积云。

子勇书印历，忧愤着弥纶。

曷不韦露布，从容静风尘。

低头汲涧曲，煮豆萁为薪。

沮溺士之耻，昔贤终贱贫。

叶特

叶特　挽赵秋晓

枕竅荣名未一炊，谷陵事异賸堪悲。

应嗟公子犹麟趾，无奈宗周已黍离。

更恨并州同逆旅，何堪蒿里致哀词。

诗书种有诸郎在，公死犹如未死时。

叶廷珪

叶廷珪　句

戌兵数有流星递，元白诗筒幸寄将。

叶廷珪

叶廷珪　句

人休清樾摩挲认，鸟泊高枝睥睨看。

叶廷珪

叶廷珪　句

名字惟因佛书见，根苗应逐贾胡来。

叶廷珪

叶廷珪　句

几多雁鹜行间吏，衙退颦来礼释迦。

叶廷珪

叶廷珪　句

道旁曾种万株松。

叶廷珪

叶廷珪　句

不是妙音生妙指，只缘流水似流泉。

叶廷珪

叶廷珪　茉莉花

露花洗出通身白，沈水熏成换骨香。

近说根苗移上苑，休惭系本出南荒。

叶廷珪

叶廷珪　句

戌兵数有流星递，元白诗筒幸寄将。

叶廷珪

叶廷珪　句

人休清樾摩挲认，鸟泊高枝睥睨看。

叶廷珪

叶廷珪　句

名字惟因佛书见，根苗应逐贾胡来。

叶廷珪

叶廷珪　句

几多雁鹜行间吏，衙退颦来礼释迦。

叶廷珪

叶廷珪　句

道旁曾种万株松。

叶廷珪

叶廷珪　句

不是妙音生妙指，只缘流水似流泉。

叶廷珪

叶廷珪　茉莉花

露花洗出通身白，沈水熏成换骨香。

近说根苗移上苑，休惭系本出南荒。

叶廷珪

叶廷珪　句

戌兵数有流星递，元白诗筒幸寄将。

叶廷珪

叶廷珪　句

人休清樾摩挲认，鸟泊高枝睥睨看。

叶廷珪

叶廷珪　句

名字惟因佛书见，根苗应逐贾胡来。

叶廷珪

叶廷珪　句

几多雁鹜行间吏，衙退颦来礼释迦。

叶廷珪

叶廷珪　句

道旁曾种万株松。

叶廷珪

叶廷珪　句

不是妙音生妙指，只缘流水似流泉。

叶廷珪

叶廷珪　茉莉花

露花洗出通身白，沈水熏成换骨香。

近说根苗移上苑，休惭系本出南荒。

叶漙

叶漙　大涤洞

青山曲折锁瑶扉，俗客频劳揽芝衣。

更看临流轻指顾，翠蛟化作玉龙飞。

叶维瞻

叶维瞻　西阳岭

杜鹃啼处花成血，燕子忙时麦未胎。

举世但知春易老，不知春老几人来。

叶秀发

叶秀发　翠微寺

茫茫宇宙几分离，晚识真人历数归。

五闰都无半义土，清风千古一麻衣。

叶秀发

叶秀发　登古城山观

飞观干霄出，疏松隔坞闻。

水声高下润，山色去来云。

露扫行秋杪，天花落叶分。

小窗吟不就，清杀病休文。

叶秀发

叶秀发　广福寺

细问黄山事，荒唐半不傅。

诸峰几林壑，十日九云烟。

笙断空中籁，丹留润底泉。

相招婢猿鹤，何日谢尘缘。

叶秀发

叶秀发　黄山喜晴即事

一春鸠妇不停鸣，远岫云归喜得晴。

水拍秧田钗股细，风吹麦陇浪纹轻。

天应怜我倦行役，山亦多情互送迎。

三十六峰如好客，相逢便觉眼增明。

叶秀发

叶秀发　题龙吟寺

晓色明征辔，疏钟忽断林。

谭经惊飞伏，说法引龙吟。

竹影残镫暗，苔痕落叶深。

客怀无处过，欹枕听霜砧。

叶秀发

叶秀发　兴国寺

虽无酒令与诗筹，喜约明盟访旧游。

寒露正催黄菊晚，断云不锁碧山秋。

机于空处鸥方下，节到寒时蝶也愁。

聚散博沙多少恨，一诗三叹寄汤休。

叶巽斋

叶巽斋　十月

维此十月，岁聿云暮。

惟月之良，是谓盈数。

阴极于坎，阳比于子。

阴阳消长，否泰攸寓。

亶生哲人，盛世基柱。

文章机略，册府武库。

承明厌居，雄藩外护。

吏畏民爱，颂声载路。

维此十月，稼穑孔实。

黍稷稻梁，糜芑秠秬。

取陈食农，遗秉伊妇。

室家胥庆，小大餍饫。

我公之德，穑宝是似。

为国珍粱，馨香荐祀。

维此十月，可爱其日。

光华朝升，融温晏布。

熙熙小春，物态和豫。

清明在中，靡翳靡雾。

我公之政，莫不休燠。

衣服其和，悦我黎庶。

维此十月，新霜始降。

寒不折胶，冻不凝冱。

凛然严师，少而慈父。

戎示坚冰，衣裘蚤具。

我公之威，伊教匪怒。

不竞不絿，无怨无恶。

维此十月，物宝全富。

雪梅在岭，霜菊盈圃。

梧竹之高，椿松之固。

賸馥郁芬，古根盘踞。

我公之寿，此未足谕。

峻峙精神，蜀江庐阜。

庐山岩岩，江水汤汤。

磨而颂之，我公之功。

酿而酌之，公福无穷。

再拜稽首，以寿我公。

维此十月，其数无极。

自十而百，千万及亿。

四百甲子，周而复始。

书考中书，

叶巽斋

叶巽斋　寿汤吏部

朔风烈烈吹繁霜，天地闭塞阳气藏。

玄冥恣横生育息，万类郁结无辉光。

东皇爱物怜下土，斡旋造化回机杼。

新阳用事阴类消，爱命崧高降申甫。

精神秀发气宇新，造化局量推宽仁。

未施商鼎盐梅手，且转江城草木春。

江城民繁事业脞，公私煎熬急汤火。

我公下车政化新，雨露恩深民帖妥。

湖山千里和气中，卖剑买牛施农功。

雪消畦麦弄春色，雨过女桑摇暖风。

裦襦歌声沸田里，象魏教条挟都鄙。

东山虽惜我公归，安石当为苍生起。

新春乐土人熙熙，冥寝凝香昼景迟。

金莲舞罢歌一曲，瑶觞照席光陆离。

流霞潋滟玻瓈盏，玉悄轻浮露华满。

西来王母献蟠桃，天锡灵砂丹九转。

愿公一醉饮千钟，仙姿不老颜长红。

正位钧衡等箕翼，尽纳群生箕翼中。

叶延年

叶延年　句

一放西风惊客枕，满堤杨柳作秋声。

叶延寿

叶延寿　句

自昔吾泉出异僧，清溪今又两岩兴。

叶仪凤

叶仪凤　句

天钟秀气魁文陛，地涌仙源接武夷。

叶仪凤

叶仪凤　邵武

溪上千峰碧玉环，瞰溪台榭紫云间。

鸟啼花落非人世，似在金鳌山上山。

叶仪凤

叶仪凤　邵武

城南城北草如茵，绿水青山眼界新。

更问樵溪何处是，满城桃李万家春。

叶抑

叶抑　绿筠轩

萧萧箨龙苍县绿，直节凌云长丛玉。

高标自是绝尘埃，便使人间无点俗。

叶抑

叶抑　深静堂

乱山苍苍溪曲盘，烟林漠漠风生寒。

地幽景绝岂易到，中隐萧寺环峰峦。

山僧淳朴寺亦古，筑室为堂蔽风雨。

深静岂与众缘同，万法不传归妙处。

堂前流水自涓涓，屋外松篁不计年。

衲子一念俱已尽，不数岁月明晦迁。

我来兹堂息尘虑，终日忘形得深趣。

明朝韁锁西复东，谩写微言题所寓。

叶茵

叶茵　{上艹中大下虫}

壁间吟不待秋时，吟苦中宵动客悲。

劝汝不须催妇织，家家五月卖新丝。

叶茵

叶茵　阿育王寺舍利塔

粒粟悬悬左角钟，几年镇压梵王宫。

要知八万四千所，元在寻常一念中。

佛现紫金归胜地，僧夸乌石坠虚空。

毫光起处无人见，明月堂前玉几东。

叶茵

叶茵　爱閒亭

苔深雨径寒，花落径斓斑。

此处无名利，谁有肯往还。

性慵棋局废，坐久茗瓯閒。

禅观非难事，休官学住山。

叶茵

叶茵　爱香亭

有君子兮居沧波，芝阑之室未足多。

为香终日成痴绝，不著此亭如香何。

光风霁月汤心目，幸甚吴沈沾塍馥。

兹时消得为衣裳，对翁更把离骚读。

叶茵

叶茵　白发

半世持竿笠泽滨，鬓边留得几茎春。

近来白发无公道，暗把黑头饶贵人。

叶茵

叶茵　白牡丹

洛阳分种入侯家，魏紫姚黄谩自夸。

素质不为颜色污，看来清得似梅花。

叶茵

叶茵　半塘寺

寺枕彩云桥，残碑纪晋朝。

地平垂塔影，林古镇塘腰。

夜月松千阜，春风柳万条。

景多僧住少，近觉有尘嚣。

叶茵

叶茵　北窗

八面玲珑静向阴，静中时现定中身。

解传佛祖从前意，便是羲皇向上人。

背日一檐浑不暑，依山百卉若为春。

未逢惠远相招致，厌杀浮生有劫尘。

叶茵

叶茵　别韩菊山

结庐甫里邻，顾瞻谁与游。

掩荆乐鱼鸟，握管成樵讴。

有客赏兹趣，柳下时停舟。

自缔十年契，投簪不愿侯。

一朝过我别，匪伊趋乐州。

敢问何为尔，读书松竹幽。

辇母远之官，谩作升斗谋。

执手语劳役，挥杯忘献酬。

离怀聿云悲，重来如此不。

何当羽厥身，千里云悠悠。

上下相追逐，赤城少延留。

其中有玉人，而可为吾俦。

此志不可得，迢迢不东流。

载言涉征途，途修暑气遒。

袗絺自金玉，脂车裹粮餱。

我将植佳菊，长对南山秋。

叶茵

叶茵　别可山

松江之左，可渔可农。

丁树阴阴，碧波溶溶。

子契予好，携家而从。

载笑载语，乃棹轻篷。

冥访前修，天随到迩。

中心孔嘉，爰居止。

有薰自南，景物清美。

槐柳于前，烦歳潜弭。

我有旨酒，与子酌之。

既醉且舞，且歌而诗。

陶然乐只，厥情怡怡。

一日舍去，岂不念兹。

客怀先秋，兴言欲别。

屡止屡辞，行计已决。

送子于舟，期我乎雪。

敬敬前迈，于时炎热。

惆怅若失，延伫长津。

复面犹赊，柰何夕晨。

岂无他友，白首如新。

念子实繁，融融天真。

北山有梅，南山有云。

下有猿鹤，中有隐君。

千里命驾，予敢不厪。

乃志必获，载歌斯文。

叶茵

叶茵　别曾源一

梅边又上帝王都，柳上俄空处士庐。

汉月楚星人去后，淮云蜀雨事何如。

东龟不食西征缺，南雁难期北信疏。

此去叫阍天路直，何时快睹茂陵书。

叶茵

叶茵　伯氏墓下

敬长于今我独亡，转头惊见十飞霜。

心乎爱矣兄如在，陟彼冈兮木已苍。

直喜克家犹有子，回思疗疾苦无方。

伏波不忍离坟墓，泪洒归舟重感伤。

叶茵

叶茵　泊然亭

举世正营营，閒中意味深。

无忧伸足梦，自乐曲肱吟。

火软香凝穗，檐虚树长阴。

客来难举似，指水印禅心。

叶茵

叶茵　泊舟溪口

万柳阴中系客船，桑条如竹叶如钱。

大姑小妇挑甘荠，摇手乌儿正二眠。

叶茵

叶茵　参选有感

元是江湖萧散客，谁将幽梦落南柯。

十年不调幸然好，一著才差悟处多。

肯使北山驰鹤信，且随西舍唱渔歌。

野人自喜无弹缴，却恐金章羡绿蓑。

叶茵

叶茵　蚕妇叹

浴蚕才罢餧蚕忙，朝暮蓬头去采桑。

辛苦得丝了租税，终年祗著布衣裳。

叶茵

叶茵　蚕妇吟二首

九日三眠火力齐，五朝又报四眠时。

辛勤一月方能茧，缲得成丝却卖丝。

叶茵

叶茵　蚕妇吟二首

扫下乌儿毛样细，满箱桑叶翦青柔。

大姑不似三姑巧，今岁缲丝两倍收。

叶茵

叶茵　曹娥庙

孝本当为事，时人或不然。

娥兮如此理，命也委之天。

五日抱尸出，千年作史传。

英灵犹耿耿，有慊莫登船。

叶茵

叶茵　草堂

几年蜗蚓占山扉，唤转风光似旧时。

从此禅门多事在，篆香重课少陵诗。

叶茵

叶茵　岑参醉落魄图

醉裹沈思世道危，不堪著眼只攒眉。

空留忠愤声名在，不见招归旧日诗。

叶茵

叶茵　蝉

柳外声残日未残，栖身未稳择枝安。

不须过有螳螂虑，黄雀从傍冷眼看。

叶茵

叶茵　长相思

长相思，情万折，

年少不来春又别。宝奁香，

绣帏月。鸿雁音信稀，

鸳鸯魂梦绝。尚持百年愿，

料理丁香结。

叶茵

叶茵　尘外

自有此山扃，疑与浮世隔。

清风袭我裳，竹下有来客。

叶茵

叶茵　城下小庵

水缘城诘曲，水际暗桑麻。

篱落深村路，闾阎处士家。

烟篁黏半箨，风柳飏轻花。

随喜跏趺坐，香寒月影斜。

叶茵

叶茵　崇道叔庆七十

寄意南丰一瓣香，愿公耆艾炽而昌。

历经七甲鬓浮绿，带锡万钉眉映黄。

疑是函关逢老子，岿然鲁国有灵光。

阴功更说燕山桂，留与时人作义方。

叶茵

叶茵　出城

清晓出江城，波平觉棹轻。

烟荷学人老，风柳作秋声。

岁稔时无事，心和物有情。

客来慵与语，苦苦问功名。

叶茵

叶茵　出郊

多谢天公佐好晴，只今载酒作郊行。

飞花恋客閒中意，远笛吟春景外声。

已把物情归幻相，且将足力趁浮生。

南堂办得休休计，燕雀充庭亦贺成。

叶茵

叶茵　除夜立春

别岁传佳话，论文忆旧盟。

黄柑凝腊酿，爆竹带春声。

节序有终始，儿童争送迎。

此身强健在，列炬到天明。

叶茵

叶茵　垂虹桥

何年现采虹，悬足控西东。

两地烟波隔，一天风月同。

橹声摇雁柱，檐影覆龙宫。

雠虏曾长钓，谁收铒虏功。

叶茵

叶茵　垂虹亭

东西耕钓窟，左右利名津。

倚遍阑干曲，知几有几人。

叶茵

叶茵　春寒

寒禁蕨芽拳尚小，雨缄茶觜舌无香。

山翁不信春光老，祗道侬家未积秧。

叶茵

叶茵　春去

一片飞花落酒缸，风光渐觉远书窗。

草深两部青蛙闹，芹湿重檐紫燕双。

叶茵

叶茵　春去

几阵红侵野草，一团绿染庭槐。

梦裹未知春去，翩翩胡蝶飞来。

叶茵

叶茵　春事

春事又如此，犹人欲老时。

绿稠烟外树，白紧鬓边丝。

天道有还日，吾年无返期。

从今安适境，莫放酒杯迟。

叶茵

叶茵　春晚二首

闭户蚕新浴，开帘燕早归。

何曾春欲去，自是物华非。

叶茵

叶茵　春晚二首

红紫雨离披，风光别壮时。

世情杨絮觉，心事杜鹃知。

屋角溪连井，林梢菊障篱。

幸无尘役役，倚槛数晴丝。

叶茵

叶茵　春晚二首

春色渐昏昏，那逢日带曛。

落花红一尺，新笋绿三分。

忆友盟留石，寻诗思入云。

风光到田舍，瘦策看耕耘。

叶茵

叶茵　春晚二首

胡蝶梦中意，杜鹃声外愁。

问春春不语，柳絮暗汀洲。

叶茵

叶茵　春咏

舍瑟声不传，咏归声在道。

风乎野水滨，夕阳转芳草。

叶茵

叶茵　次池亭韵

凭虚结草亭，占得古来清。

睡债茶驱遣，诗情酒发明。

梅撑拳石瘦，芦障一阑平。

未尽逍遥意，重寻枕簟盟。

叶茵

叶茵　次出郊韵

支藤乘兴入春郊，梅奈疏篱亚竹梢。

剩喜此行诗有科，吟来浑不费推敲。

叶茵

叶茵　次得雨韵

畎亩思国事，笺王泪成流。

鲜风鼓中夜，冻雨喧西畴。

一饱将如愿，卒岁应莫愁。

料得廊庙心，犹怀沟壑忧。

香灯答帝力，笞笠悬车头。

白首逢三登，酣歌娱春秋。

叶茵

叶茵　次吊原韵

为怜举世不曾醒，放浪形骸泽畔行。

会得危言危行意，佐成濯足濯缨名。

义无可去缘同姓，心亦何求要独清。

今日龙舟虽古意，吴人未必楚人情。

叶茵

叶茵　次范无外孙花翁游法喜寺韵二首

两桥横处放潮回，桥外花村涨晚埃。

省事老禅门闭早，焚香对月礼如来。

叶茵

叶茵　次范无外孙花翁游法喜寺韵二首

江流环合路纡回，香火千年地少埃。

佛法本从方寸起，逢人刚道自西来。

叶茵

叶茵　次抚松韵

昂藏苍髯翁，违世号独立。

女萝千丈丝，依倚忘岌岌。

有客卢疏阴，感慨百世人。

不悟女萝泉，甘为女萝亲。

猗欤山下兰，清芬传楚泽。

野蔓不可干，此道何曾息。

叶茵

叶茵　次赋顺适堂韵

万卷藏书抵万金，翛然轩宇绝尘侵。

顺时不作荣枯想，适意元无胜负心。

蒲石疏帘真道院，柏香净几小丛林。

四时剩有閒风月，醒裹寻题醉裹吟。

叶茵

叶茵　次林和靖先生梅韵

世上群芳未敢妍，独将春色占南园。

生来清质十分瘦，肯受红尘一点昏。

东阁诗成庆动兴，西湖仙去谩招魂。

使须绿客陪花笑，句引幽香入酒尊。

叶茵

叶茵　次潘紫岩虎丘韵

潭深剑气鉮，树瘦岚山薄。

石坛古即今，藤花开又落。

晋士已结庐，吴市犹舞鹤。

沈吟发幽怀，人世舟藏壑。

叶茵

叶茵　次七夕游松江韵

谪仙歌洞庭，坡翁赋赤壁。

逢时汗漫游，元不计何夕。

慨慷睎英豪，老大谩凄恻。

矧兹笠泽区，万顷混空碧。

一苇纵所知，卧虹控秋色。

云輟驾双星，银潢几经历。

柳州乞巧文，我欲为已易。

邂逅竹林贤，胸次小八极。

气胜棋声高，量宽酒杯窄。

载笑轻公侯，一閒抵金璧。

多谢简斋孙，遗诗话平昔。

二雏掖吾旁，对景亦自得。

仿佛真率会，相与鄙肉食。

驻睇芙蕖边，拟卜子云宅。

清风继三高，名利焉能役。

因夸江上人，有此坐中客。

叶茵

叶茵　次守岁韵

爆竹散千灾，从今事事谐。

五辛空{饥右换殳}饤，六甲已安排。

井贮屠苏药，庭辉榾柮柴。

谩教添一岁，依旧好情怀。

叶茵

叶茵　次孙花翁韵

湖海几经年，论交岂偶然。

坐间尊岛佛，客裹识城仙。

解使狂心服，还羞懒腹使。

拈来唐句法，玄入小乘禅。

叶茵

叶茵　次台州巾子山任翻韵

天留胜处占清凉，山挟波光薄我裳。

看遍尘寰兴废事，竹阴千古一禅房。

叶茵

叶茵　次王竹斋韵

忘身忘世老方回，适处从教节物催。

几日吟情为热恼，一天生意趁凉来。

屋边花竹时时好，水外轩窗面面开。

独有此君同此趣，百年事业两三杯。

叶茵

叶茵　次吴菊潭八月十四夜韵二首

来夕九秋半，月同心迹清。

已知千里共，祗欠一分明。

流水往来影，幽人今古情。

撞钟先得句，尘世不须惊。

叶茵

叶茵　次吴菊潭八月十四夜韵二首

月过市无声，令人毛发清。

连村三鼓急，隔水一灯明。

琢句醉时语，簪花老后情。

凭栏发长啸，不管卧龙惊。

叶茵

叶茵　次禊帖韵

梅花旧刻字将磨，勘辨其如病眼何。

千载鼠须遗墨少，一时赝本误人多。

肯将金谷序文比，因想山阴气候和。

最喜孤居山下姥，慕名特特为烹鹅。

叶茵

叶茵　次游法喜寺韵

招提四百载，不与世劫俱。

松陵拱空觉，柏香祠真如。

时秋兆嫩凉，揖客登其庐。

廓邃碑篆剥，阁迥钟声疏。

中有白足侣，光现摩尼珠。

勘问点头石，奔走观心孤。

坐我六和堂，风回晴窗虚。

棋枰迭胜负，哗音发酒余。

饱分蔬笋供，似可山林居。

同是百年客，得此一日娱。

远社不复见，熟与斯不徒。

松日簸斜影，麾儿呼移厨。

驾流来鲈乡，野云黏菰蒲。

客散渔火稀，冉冉吟篷孤。

叶茵

叶茵　次游十洲之一亭韵

抵掌论文酒易酣，岸巾风外鬓{上髟下监}鬺。

十洲所有今之一，七步而成尔乃三。

桥压平堤波卷绿。烟封远沚草舒蓝。

閒边得侣评伴境，留与他时作美谈。

叶茵

叶茵　次韵

童去鹤归迟，青山皓首期。

池塘圆草梦，家世受梅知。

拂石和云卧，分鱼换米炊。

人生裁足耳，舍子更其谁。

叶茵

叶茵　次韵

懒作千年调，偷閒得几回。

吟坛元不峻，俗驾可曾来。

藓碧墙阴合，榴红屋角开。

枕肱真乐在，饮水当传杯。

叶茵

叶茵　次韵

世间何事不可楼，莫为何楼苦苦愁。

贵客五更驰宝勒，海翁终日对沙鸥。

叶茵

叶茵　次韵

举世一枰棋，谁能著著奇。

懒皆安乐法，醉即太平时。

梅雨飞不断，茶烟凝欲垂。

吟诗为无事，多事又因诗。

叶茵

叶茵　次韵

看月过天中，贪幽臭味同。

竹光延野碧，灯影染窗红。

听客谈时务，呼儿诵国风。

还思浮世事，到底是匆匆。

叶茵

叶茵　次韵

时清叹陆沈，楚泽伴渔吟。

探索圣贤语，发明天地心。

无机棋少著，有趣树多阴。

坐上皆知已，赓酬夜向深。

叶茵

叶茵　次韵

生涯老巾衾，清处更清吟。

旧事即新梦，今人非古心。

意行双谢屐，道在一陶琴。

谁解无各利，其中有浅深。

叶茵

叶茵　次韵

枯坐如僧欠钵单，年来梦不赴槐安。

稀行种竹容风入，大字钞书就月看。

为有故人同冷淡，非干明主弃孤寒。

因閒悟得家山趣，堪笑世间知路难。

叶茵

叶茵　次韵

疏窗小博山，窗外鸟关关。

占得江湖隐，佐成天地閒。

檐牙丛簊碧，墙隙两鸠斑。

痴坐不知晚，渔篷卷钓还。

叶茵

叶茵　次韵

鬓边惊雪点，腰下欠金围。

已绝功名想，甘为耕钓归。

浮生醒亦醉，往事是耶非。

独有楼前景，年年霞鹜飞。

叶茵

叶茵　次韵

燕入虚檐教子飞，风帘不卷和新诗。

绿阴满迳晴蜓小，正是梅黄欲雨时。

叶茵

叶茵　次韵

竹满园林水满沟，幽深地位度春秋。

坐中不可无侯喜，歌处何须有莫愁。

别墅帘栊风飐燕，远村笞笠雨耕牛。

老来应物犹强健，多少壮年成梦休。

叶茵

叶茵　次韵二首

几载江湖兄弟心，老夫吟了听君吟。

休论聚散时难易，要识推敲意浅深。

书静床头便竹简，风清墙角度松琴。

山灵应是驰山檄，知向孤山何处寻。

叶茵

叶茵　次韵二首

过墙新竹粉痕黏，蛙闹池塘燕掠檐。

自喜江乡成懒散，从教世界要庄严。

稻秧井井畦千纬，荷叶田田水一奁。

心事太平风物好，与人无爱亦无嫌。

叶茵

叶茵　次韵二首

难把来笺向后黏，载持珠玉傍风檐。

吟根此性辞平易，学本於经意简严。

未逊弥明联石鼎，还嗤韩渥赋香奁。

阳春政不容人和，自听巴音亦自嫌。

叶茵

叶茵　次韵二首

古貌如君更古心，舣舟来伴故人吟。

十分酒醉忧时切，一点灯昏语夜深。

半似画图经雨壁，不成宫徽乱风琴。

个中好办栽梅计，胜友从教载月寻。

叶茵

叶茵　次韵蚀韵

起来搔首夜如何，瞥见虾蟆影裹过。

幸自十分悬素魄，岂应一息驻妖魔。

光清於水尘难滓，色白如圭玷可磨。

休诵玉川艰险句，终篇比兴为元和。

叶茵

叶茵　次中秋不见月韵

五分秋色到银河，应是蟾蜍浴细波。

握手相期千里共，举头无柰片云何。

愁边幸自逢欢伯，清处何须著豽娥。

未可来宵倦游赏，光辉依旧向人多。

叶茵

叶茵　翠波

萧疏拂行云，清阴笼远汀。

水色元无色，相逢眼自青。

叶茵

叶茵　村居

数舍茅茨簇水涯，傍檐一树早梅花。

年丰便觉村居好，竹裹新添卖酒家。

叶茵

叶茵　存方寸地

客问燕山地，燕山地不多。

祗因解培植，桂子绿婆娑。

叶茵

叶茵　打坐

一卷黄庭日未移，跏趺坐处篆香迟。

儿曹问我新官职，顺适堂中老住持。

叶茵

叶茵　道院

园林悭十亩，天赐老生涯。

雪境吟终夜，春时醉一家。

篱疏簪菊种，石古络藤花。

莫有同盟者，多煎谷雨茶。

叶茵

叶茵　道院

菰蒲卫竹居，适意在江湖。

富贵诸公有，清閒举世无。

四时盘谷序，一景辋川图。

何处无芳草，堪嗟楚大夫。

叶茵

叶茵　道院偶成

把茅为屋竹为城，柏子香销道气生。

九十春光花一片，万千心事雨三更。

连村鼍鼓相高下，断浦渔灯半灭明。

闭户和衣寻小榻，梦回犹听读书声。

叶茵

叶茵　道院偶成二首

水生远岸折蒲芽，春色髒髒染物华。

伎{作右换养}一诗安老草，眵昏两眼眩空花。

楼分古柳烟光薄，桥倚青帘日影斜。

此药未知谁可共，隔篱独许钓鱼家。

叶茵

叶茵　道院偶成二首

柳长柔丝青草芽，随时委化答年华。

呼来便了能酤酒，抱去添丁共看花。

忧世中宵心耿耿，题春半壁字斜斜。

江湖风月今犹昔，能学龟蒙有几家。

叶茵

叶茵　读钓台集

万仞山头放一丝，争吟好句记当时。

能诗若不能垂钓，祗恐先生不受诗。

叶茵

叶茵　读梅扫村诗

雪村吟有稿，名峻斗牛低。

声调唐之上，精神江以西。

爱君忧国意，临水傍山题。

何代无风雅，人心自鹜鸡。

叶茵

叶茵　读骚

举世昏昏醉未醒，独醒寂萤楚江滨。

后人爱把离骚读，不道离蚤误后人。

叶茵

叶茵　多景楼

北望中原惨莫烟，楼头风物故依然。

后人拍得阑干碎，往日轻教眼界偏。

水撼金焦声亦怒，云连楚泗势犹全。

壮怀且付生前酒，千古英雄冢道边。

叶茵

叶茵　而久交

彼哉市道交，出语指天日。

未逢魏与裴，三叹扁斯石。

叶茵

叶茵　二十里云亭

蔽空青不断，杉径影中行。

僧指夜无月，客嫌春少晴。

卧龙安旧窟，倦翼乱归程。

吟到长虹背，人间天上惊。

叶茵

叶茵　二子读诗戏成

翁琢五七字，儿亲三百篇。

要知皆学力，未可以言传。

得处有深浅，觉来无后先。

殊途归一辙，飞路自鱼鸢。

叶茵

叶茵　舫齐

居家巧作浮家样，此即人生不系舟。

政恐风波起平地，直教砥柱屹中流。

浪花影动重帘月，潮汛声喧万叶秋。

梦裹不知容膝计，翻身栩栩逐轻鸥。

叶茵

叶茵　废墓有感

轩冕委尘埃，今人为古哀。

百年丘陇废，几个子孙来。

蔓草栖朝露，穷猿泣夜台。

世间类如此，当乐且衔杯。

叶茵

叶茵　风雨

昨夜东风急，疏窗荐雨入。

溪南梅正花，狼藉随尘沙。

皓皓多易污，不得全春华。

春华能有几，纷纷入桃李。

时哉小兴衰，人生犹物理。

明发檐沈声，鸟雀喧新晴。

老农脱襲襫，一犁原上耕。

叶茵

叶茵　浮世

浮世即浮家，书车与钓车。

梦中行熟境，尘外立生涯。

篱落千丝柳，池塘两部蛙。

儿曹问家事，{左禾右罢}隔田花。

叶茵

叶茵　赋顺适堂

暗触阔陵机，茅居峙竹扉。

安时贫亦乐，闻道咏而归。

凫鹤从长短，鸢鱼自跃飞。

吾犹臧谷耳，夷跖是耶非。

叶茵

叶茵　橄榄

落尽红盐子更青，余甘风韵未为珍。

从来独有茶知已，勘破生生一点仁。

叶茵

叶茵　庚戍生日再拟去拟去岁挽歌辞

忆昨岁莫止，慷慨生死机。

拟韵追先哲，持为自寿诗。

成篇示叔季，心然口交非。

讵知不一霜，季兮先露晞。

兴思发永叹，载言涕肆颐。

万化同于尽，鼓铿空厖眉。

日月不我与，去去气力衰。

且进尊中醲，勿作儿女悲。

殷勤晋鼎心，趋前舞莱衣。

叶茵

叶茵　耕钓境

一犁足春雨，一丝摇晴风。

乐此至乐地，其惟蓑笠翁。

叶茵

叶茵　古意

悠悠涧边人，溅溅涧中水。

水流无返时，人生流水耳。

叶茵

叶茵　古意二首

逝波不可回，白鸟不可驯。

古人成感慨，今人犹古人。

叶茵

叶茵　古意二首

境空纳风月，心远辞埃尘。

终日穷目力，得景亡天真。

叶茵

叶茵　光风霁月

濂溪有此天，天外得此景。

景中一蓑翁，融入吟哦境。

叶茵

叶茵　归途

春来天气半阴晴，那更奔驰一月程。

又恐花时成草草，还家插柳佐清明。

叶茵

叶茵　桂谢

广寒世界放新晴，景物萧疏八月深。

窗外方疑天雨粟，风前已见地流金。

举留清致为诗助，收拾余香付酒斟。

但得仙根耐霜雪，不妨携囝步繁阴。

叶茵

叶茵　过旧相府

寂寞相公宅，枯杨枕绿波。

老兵犹自语，贵客旧曾过。

壁暗蛛生网，门空爵可罗，

问他桃与李，何处得春多。

叶茵

叶茵　过溪

笋舆轧轧乱同中，篱落桃花泼眼红。

小驻渡头呼艇子，一溪浅绿漾晴风。

叶茵

叶茵　涵空阁

浪说涵空未是空，一阑罗列几巃嵷。

世人若问空中景，此景从来是梦中。

叶茵

叶茵　何氏书堂

千岁松阴护一亭，风来犹带读书声。

虽无芳史摹勋业，自有青山说姓名。

客抚丰碑苔剥落，春归暗径草生成。

几年访古谋清隐，好借虚檐著短檠。

叶茵

叶茵　鹤陇

一陇以鹤名，疑是终南径。

山灵无献嘲，出处由来定。

叶茵

叶茵　洪都宗人则明盛年择宗子之秀名之曰绍弟书来欲求语则明上侍重亲承

善积端如水涤源，源深自可羡来昆。

岁当有室讵为老，意者重闱思弄孙。

和乐定知江有渚，硕蕃伫见叶流根。

河南心印元同自，秋干蚳中细讨论。

叶茵

叶茵　壶中林壑

山下水一泓，山上云一朵。

有尘飞不来，终年风月我。

叶茵

叶茵　虎丘

心境空时喜地偏，杖藜来勘点头禅。

重门锁住海心石，一剑截开冰底天。

谁记珣珉曾院宇，尚传吴越共山川。

阑风剩月知人意，塔影松声落坐边。

叶茵

叶茵　虎柙

生长古林丘，擒来铁系囚。

休怜广变豹，尚觉气吞牛。

槛陷终难况，咆哮亦可休。

山中藜藿少，君合早为谋。

叶茵

叶茵　机妇叹

机声咿轧到天明，万缕千丝织得成。

售与绮罗人不顾，看纱嫌重娟嫌轻。

叶茵

叶茵　即事

竹暗笋无数，江晴水有痕。

田蛙喧麦陇，野犬卧柴门。

叶茵

叶茵　即事

去去晴云送客舟，客舟刚把去云留。

云心不定客心乱，一阵飞花两岸愁。

叶茵

叶茵　己酉九日次靖节是几是日韵

采采篱下菊，熙熙白首交。

挈觞酬佳节，先惊蒲柳凋。

日月不两与，名位空相高。

岿然龙山青，千古擎丹霄。

彼美一晋士，长接辞尘劳。

留钱寄酒家，快饮如沃焦。

尚友前辈意，兀兀而陶陶。

且了今日欢，谁能忧来朝。

叶茵

叶茵　己酉生日敬次靖节先生掇挽歌辞三首

放浪宇宙间，世事笑局促。

髒髒影中人，不受时采录。

奄然长夜归，赍志空山木。

昔日堂上欢，今夕堂下哭。

哭之欲其生，予亦不自觉。

天道元无私，纷纷徒宠辱。

素心惟坡仙，一死万事足。

叶茵

叶茵　己酉生日敬次靖节先生掇挽歌辞三首

自古皆有死，载歌酹清觞。

嗟予早失怙，艰阻亦备尝。

母兮岁六十，终古青松傍。

陟冈恸伯氏，忘簪悲孟光。

后波逐前波，同归溟漠乡。

飘风相飞旐，举铎声央央。

叶茵

叶茵　己酉生日敬次靖节先生掇挽歌辞三首

重云翳苍柏，零露栖白萧。

骨肉慕音容，慌惚哀空郊。

肴核班几席，椒浆浇岧巃。

人归天已沫。纸钱悬枯条。

逝者如此耳，暮暮仍朝朝。

暮菲仍朝朝，人兮柰若何。

未死不能乐，既死空有家。

僮仆几恩怨，闪朋几悲歌。

若人会斯语，属和纷阳阿。

叶茵

叶茵　记颜

五十一年前素昧，相逢元是镜中人。

他时鹤发鸡皮样，却道今番画未真。

叶茵

叶茵　既次韵或非之作解嘲

揆子初度日，抚杯拟歌辞。

衰龄逾五十，敢必登古希。

自传始迁固，志铭传牧之。

谛观子俨疏，直与浮世违。

靖节百世师，汝无轻笑嗤。

讳之宁免殁，不讳达者为。

假我以耆艾，年年续斯诗。

叶茵

叶茵　寄社友

近来何事倦於吟，岂是因吟误却身。

此道自来多冷淡，郊寒岛瘦少陵贫。

叶茵

叶茵　寄所思

淅淅竹下风，活活桥畔水。

萧萧掩柴荆，去去隐君子。

夙夜劳我思，之德洵且美。

瞻彼南山阿，有佳发丛蕊。

夺手折其荣，怀袖香盈只。

愿为灵鹊飞，递声入君耳。

叶茵

叶茵　寄台守

半世困尘埃，烟霞入梦来。

谁能缩地脉，我已思天台。

城古清云气，山灵秀药材。

春时穿径去，郡守莫惊猜。

叶茵

叶茵　寄越粹

几欲扁舟载雪来，可人风月相逢莱，

因思渭北吟春树，消得江南寄早梅。

应接山川公事省，主盟觞咏旷怀开。

何当身与浮云似，朝暮飘飘往又回。

叶茵

叶茵　贾浪仙

举世知心独有韩，为何无发强加冠。

若人了得推敲事，僧服僧衣一样看。

叶茵

叶茵　简閒云

咫尺不相见，隔江应见难。

有孤今雨约，转觉暮云寒。

是处莲堪社，何时芋共餐。

相思正无赖，鹊喜近阑干。

叶茵

叶茵　见天地心

百卉伏穷阴，一枝倚青色。

因易探真机，生意何曾息。

叶茵

叶茵　江湖伟观

此地旧寒碧，留题护竹君。

窗虚不碍月，壁老易生云。

一水东西隔，两山南北分。

未堪低著眼，世事正纷纷。

叶茵

叶茵　江湖伟观山亭二首

结束虚亭近太清，山光水影互逢迎。

人心祗觉山多险，几个人心不样平。

叶茵

叶茵　江湖伟观山亭二首

软红尘外耸嵯峨，题品先曾属老坡。

立脚愈高天愈阔，静看舟揖驾风波。

叶茵

叶茵　皆春

一气融万象，大哉造化仁。

自耕还自凿，熙熙康衢民。

叶茵

叶茵　晋子生日

今朝阿晋纪桑弧，郎罢持杯勉读书。

断莫绕家觅梨栗，更须为国习耕锄。

义方授汝心还愧，阴德於予计肯疏。

学取老莱如许寿，年年采袖拜庭除。

叶茵

叶茵　酒边次徐灵渊韵

柳外绿阴重，绿阴行远风。

温凉三月后，醒醉百年中。

桑秃吴蚕熟，林幽蜀鸟空。

不祈朝市梦，高卧太湖乐。

叶茵

叶茵　酒边次韵

天末星流小似萤，因将时事语家庭。

久晴未厌田多雨，从醉难教我独醒。

梅下有人编野史，竹间犹子课羲经。

昨年喜不为身累，闭户何求阮眼青。

叶茵

叶茵　酒边次赵东阁韵

竹褪粉痕新，销磨九十春。

中年真率性，上古太平人。

有梦诗将圣，无愁酒不神。

静看红紫路，翻覆几回尘。

叶茵

叶茵　菊

寿客若为情，风流友黮生。

殿秋安晚节，为隐被香名。

曼衍南阳种，凄凉楚泽英。

见山应自语，今古风渊明。

叶茵

叶茵　可山写梅

放出东风手段，写成江路枝梢。

君复无声句法，要与广平解嘲。

叶茵

叶茵　苦雨

农事正纷纷，天时异所闻。

举头方见日，翻手又为云。

茅舍蛙分部，槐庭蚁失群。

裁成忧国疏，斋沐告吾君。

叶茵

叶茵　酷暑

动息汗流珠，无风可涤除。

炎威狱下吏，生意鼎中鱼。

席地捧冰水，扃门谢客车。

因思游宦者，曾未忆家居。

叶茵

叶茵　李白诗百篇图

长安市上醉如泥，旁若无人且赋诗。

谁识隐然为计国，沈香亭畔脱韞时。

叶茵

叶茵　荔枝

绉红纱护水晶团，驿骑飞来露未乾。

胡羯垂涎犹不悟，马嵬山底梦长安。

叶茵

叶茵　林和靖祠

鹤去山孤草亦荒，旋吟长句谒虚堂。

束刍尚拟人如玉，一朵梅花当瓣香。

叶茵

叶茵　林可山荐毛监场写梅

汉庭延寿丹青名，解使蛾眉休甲兵。

之子懒作乃翁画，直向梅花苦用情。

笔端不复污脂粉，临成天地无边清。

更将此意语君复，岁寒应与孤山盟。

叶茵

叶茵　林可山至

梅花山底伴云閒，谩逐閒云出故山。

君慰我思君莫去，一时先遣白云还。

叶茵

叶茵　琉璃砲灯

体制先天太极图，灯笼真是水晶无。

远看玉免光中魄，近得骊龙颔下珠。

一焰空明疑火燧，寸波静定即冰壶。

游鱼且作沈潜计，鳞甲成时入五湖。

叶茵

叶茵　琉璃砲灯中鱼

头角未峥嵘，潜宫号水晶。

游时虽逼窄，乐处在圆明。

有火疑烧尾，无波可动情。

一朝开混沌，变化趁雷轰。

叶茵

叶茵　柳

熊度脂韦不自持，对人无柰小腰肢。

好於鼓泽归来日，瘦似章台别去时。

隐隐轮蹄端不恶，深深亭榭最相宜。

流莺百啭春光老，拟折柔条寄所思。

叶茵

叶茵　鲈脍

圉圉洞庭阴，西风苦不情。

堕罾云叶乱，落刃雪花明。

列俎移桃菊，香斋捣桂橙。

四腮传雅咏，巨口窃嘉名。

误上仙翁钓，羞陪虏使觥。

甘腴殊机肉，鲜脆厌侯鲭。

银鲫将同调，丝莼久共盟。

祗缘乡味重，自觉宦情轻。

风度偏宜酒，头颅尚可羹。

谪仙空汗漫，何处脍长鲸。

叶茵

叶茵　鲈乡道院

步兵旧游地，野人今结庐。

千载同一调，志隐一志鱼。

叶茵

叶茵　鲈乡道院

田可耕兮圃可蔬，几年梦不到亨衢。

山林受用琴书鹤，天地交游风月吾。

事变无涯人老矣，死生有命汝知乎。

客来时复一杯酒，画作鲈乡醉隐图。

叶茵

叶茵　旅邸

湫隘嚣尘不可居，卜诸清旷亦蘧庐。

虽无傍水梅依竹，喜有对楼人读书。

工雀一枝聊尔耳，战蜗两角竟何如。

西风渐劲未归去，空说张翰忆脍鱼。

叶茵

叶茵　旅况

未惯秋情绪，客中方觉难。

酒悭疏旧识，衣薄怯新寒。

雨过浮云湿，风来病叶乾。

倚楼搔短鬓，一雁掠阑干。

叶茵

叶茵　旅中

节序几循环，重来秋又残。

霜晴和酒熟，风冷夹衣单。

未羡千锺禄，宁求一枕安。

白发逢岁稔，忧国素心宽。

叶茵

叶茵　买鱼

柳线穿来网上鱼，宽偿所直办朝厨。

烹鲜不及为亲养，一笑分羹问二雏。

叶茵

叶茵　梅

溪桥一树玉精神，香色中间集大成。

疏影逼真前处士，群花推重老先生。

春回陇首人千里，月到窗前梦五更。

甚欲折来还不忍，岁寒留取看峥嵘。

叶茵

叶茵　梅

疏影几黄错，明明野水滨。

未风先信息，无雪更精神。

一白见真色，万红随后尘。

自来共下饮，肺腑尽生春。

叶茵

叶茵　梅

霜月相摩漏二更，书窗伴我一枝横。

自矜前辈持清白，妒紫妖红总后生。

叶茵

叶茵　霉后

半日断梅雨，两山生火云。

窗明书少蠹，壁润帐多蚊。

无计清时暑，何心解世纷。

追思河朔辈，倚箑对炉熏。

叶茵

叶茵　孟东野

出仕因诗忤长官，布衣时节更孤寒。

长安得意春风裹，百岁都来一日欢。

叶茵

叶茵　孟浩然归南山图

笑指南山跃马归，明知举似弃才诗。

亭前千古标芳姓，未可穷通论一时。

叶茵

叶茵　耐久交

鱼水时暂欢，芝兰近同臭。

惟有石丈人，万古情如旧。

叶茵

叶茵　南明楼

重檐敞处受槐薰，扫尽江村雨后云。

佛法本无南北异，世情强有晦明分。

个中苟住元无住，此外无闻却是闻。

谁道结楼入已去，床头诗版几朝曛。

叶茵

叶茵　南塘偶成

静向南塘验物情，东风又绿柳边汀。

梅花密点残棋局，蜗篆斜题小砚屏。

浮世虚无春后雪，故人零落晓来星。

逢时且进杯中醲，休学怀沙赋独醒。

叶茵

叶茵　偶成

人间总利名，此地此心清。

雨架笔多润，风棂琴自声。

虚堂回古味，逆境见真情。

脱帽寻蕲簟，酣眠小太平。

叶茵

叶茵　偶成

醉敲牛角过前村，此世应无利禄昏。

有水可渔田可稼，即松而径竹而门。

宾朋连属琴书乐，亭榭参差鸟雀喧。

不假山灵回俗驾，会心同是一乾坤。

叶茵

叶茵　偶成

留得春风趁马蹄，日长无事绿杨堤。

菜花篱落谁家酒，缓辔长歌过小溪。

叶茵

叶茵　偶成

春阴晴复阴，因物悟浮生。

杜宇乡心重，杨花世事轻。

知非蘧伯玉，觉是晋渊明。

此意谁人会，骑牛访偶耕。

叶茵

叶茵　偶成

江湖千万顷，小艇熟烟波。

无梦世情薄，有吟春思多。

百年空反覆，两鬓暗消磨。

钓叟同吾志，鸣榔柳外过。

叶茵

叶茵　偶成

世事如今不可知，相逢茶罢且吟诗。

无风古鼎香烟直，未午空庭树影迟。

袖手好看棋胜败，论心休问酒醇醨。

谋居恰与松江近，斫脍羹莼渐及时。

叶茵

叶茵　偶题

曲肱玩味圣贤书，识破人间总畏途。

盛欲对君言所以，又应诮我爱之乎。

百年役役雁来去，一梦昏昏鹿有无。

堪笑季鹰犹左计，求归何必待莼鲈。

叶茵

叶茵　槃磵

盘旋山水间，隐者固所乐。

寐寤独言时，畎亩心犹昨。

叶茵

叶茵　蟠松

一亩清阴覆客衣，相逢疑是草堂时。

隐然错节盘根势，欠者昂霄耸壑姿。

天遣蛰龙凭石窟，人攀巢鹘俯霜枝。

百年培植今谁属，何待岁寒然后知。

叶茵

叶茵　钱友归侍

闽江闽山相对青，照人肝胆寒如冰。

路旁修松夹古桂，风鼓吟髭月随袂。

君来莱衣我独无，此乐不能与之俱。

老夫耄矣君年少，喜见功名将远到。

归欤归欤盍归欤，长途玉汝千金躯。

来秋来作广寒客，相携醉舞红尘陌。

叶茵

叶茵　琴堂

片石邻空掌样平，吴儿曾此御瑶琴。

琴中腔调谁人识，独有颦妃是赏音。

叶茵

叶茵　清晖亭

半点嚣尘不敢留，清光野色自浮游。

一泉走石夜多雨，万竹围松风似秋。

剩喜有诗堪献佛，从教无骨可封侯。

上人回施清閒供，兰芷香中著茗瓯。

叶茵

叶茵　秋感

苹洲起壮风，秋事太匆匆。

节候一番别，心期几处同。

年沈苔晕碧，蟹断蓼托红。

有客愁无奈，人生总客中。

叶茵

叶茵　秋夜

秋满读书林，篝灯报夜深。

肯閒诗有趣，为拙仕无心。

惊鹊择枝宿，幽蝉抱叶吟。

未能游梦境，何处捣衣砧。

叶茵

叶茵　秋至

节序暗推移，清商渐戒期。

旅怀{上艹中大下虫}早计，凉信柳先知。

万事到双鬓，余生消几诗。

最怜梁上燕，巢稳又归时。

叶茵

叶茵　去去

去去扁舟对晚晖，晴和直欲减绵衣。

风来一阵芦花过，祗道春残柳絮飞。

叶茵

叶茵　入山

到来非俗境，一片隐心生。

晓雾沈山色，春禽和水声。

逢人多古貌，对语率真情。

同在无怀世，炉熏答圣明。

叶茵

叶茵　三高祠

一为功成一见几，一逢叔世老渔矶。

后人欲隐求其志，志不因时隐亦非。

叶茵

叶茵　扫榻

扫榻卧终日，香销百念除。

不愁浑厌酒，无事剩钞书。

粉浅庭前笋，青齐雨后蔬。

自嫌犹有累，添水种金鱼。

叶茵

叶茵　僧房夜坐

四十二间廓底客，不知春向柳边深。

三旬禁足持僧戒，终日看书养道心。

露草带云眠野鹿，风枝摇月唳幽禽。

一尘不到炉烟静，自向空寮续近吟。

叶茵

叶茵　僧舍偶成

枝头红白乱飘零，又同风光入柳汀。

自笑半生成草草，不知双鬓已星星。

贪吟为有诗磨勘，戒饮从教酒勒停。

旋学禅床诸衲子，蒙头相对一函经。

叶茵

叶茵　僧舍小泊

屏息小胡床，心魔已受降。

香留烟出户，云过雨来窗。

自许参禅观，谁能折慢幢。

山童求说偈，竹景落寒江。

叶茵

叶茵　山居

朝踏山根云，暮归云中扉。

野鸟始惊避，今焉情依依。

异哉海上鸥，猜疑未忘机。

叶茵

叶茵　山居

古木环池竹数竿，疏篱补菊屋三间。

白云不放红尘入，无怪山人懒出山。

叶茵

叶茵　山行

青山不识我姓字，我亦不识青山名。

飞来白鸟似相识，对我对山三两声。

叶茵

叶茵　山行

舍棹入山村，山深树自繁。

短歌田舍乐，长揖野人尊。

苔老云生石，松高月闯门。

不闻名利语，太古一乾坤。

叶茵

叶茵　山行

未了行春债，因哦遣兴诗。

寒多啼鸟噤，路滑蹇驴迟。

久雨红辞树，深林绿授枝。

惊心衰朽日，容易过花时。

叶茵

叶茵　苕溪行

吴松江头田舍翁，年年苕溪摇飞篷。

沿溪杨柳旧相识，问翁何事犹西东。

心欲无言泪如洗，松楸正在西山裹。

余生五十五番春，七十为期春梦耳。

追思畴昔谋亲茔，雁行差差三弟兄。

伯兮季兮不可作，老来只影嗟零丁。

手种青杉愈百尺，藤花辟蔓笼台石。

一年一到一徘徊，此后徘徊几朝夕。

九泉属望天潜知，寸草难报阳春晖。

教子一经答先志，买山傍墓终焉计。

读书可大吾门闾，没世可从先大夫。

叶茵

叶茵　少陵骑蹇驴图

帽破衣宽骨相寒，为花日日醉吟鞍。

时人祗道题风月，后世将诗作史看。

叶茵

叶茵　身后寄颜

生前喜作死规模，强把冠裳束幻躯。

儿辈对人抛好语，吾家南极老人图。

叶茵

叶茵　生日对梅口占

一生已得半生閒，出入诗篇酒盏间。

祗把小儿看造化，不妨老子号痴顽。

幻身且喜无诸恙，灵药谁能觅大还。

多谢梅花来荐寿，年年雪裹破春颜。

叶茵

叶茵　生日口占

举室相先起五更，为翁诞日寿金觥。

痴儿未识翁年甲，五十年前今夜生。

叶茵

叶茵　省墓

陇上松杉手自移，至今苔藓半寒枝。

梦中不记重泉隔，犹学儿童戏采时。

叶茵

叶茵　诗僧

同住西州一殀′滨，东州胜处始逢君。

诗成又逐行云去，后日相思祗看云。

叶茵

叶茵　诗僧归儒

厌作人间粥饭僧，等閒来续义铦灯。

近吟气味无蔬笋，旧学工夫尚葛藤。

花下飞鞭身洒落，风前扶帽发鬅鬿。

浪仙素不修书问，有愧昌黎诧可朋。

叶茵

叶茵　石佛

一段无情作有情，如来相貌十分真。

不因人世皆尘土，谁识山头不坏身。

叶茵

叶茵　石湖

千古湖山人物，百年翰墨文章。

寂寞梅花开处，一尊自酹寒香。

叶茵

叶茵　试问

在在江湖芦苇，家家杨柳楼台。

试问燕鸿心事，为谁飞去飞来。

叶茵

叶茵　室人墓下

楚怆埋香地，卿须念藁砧。

齐眉中道诀，同穴百年心。

刀尺凝余泽，松梧带老阴。

可能如馌妇，相对

头吟。

叶茵

叶茵　柿叶

柿叶红如染，横陈几席间。

小题秋样句，客思满江山。

叶茵

叶茵　寿藏十韵

门限何须铁，因为浅近谋。

假令长富贵，消得几春秋。

寿固缘心地，人谁免首丘。

子能忘后虑，是亦慕前修。

茧室名犹在，鱼山志可求。

回冈许埋骨，吉兆协牛眠。

懒作化台号，何妨引客游。

不愁饱蝼蚁，量喜近松楸。

物变终於尽，吾生行且休。

年年春色裹，洗勺听溪流。

叶茵

叶茵　寿水竹弟

人生真乐在家山，况有名园五亩宽。

眼底不随花富贵，水边长报竹平安。

养心澹泊千诗稿，种德蕃滋九畹兰。

以此寿君君必寿，年年新月照杯盘。

叶茵

叶茵　水天一色亭上即事

芰荷深处小壶天，时见征帆破晚烟。

非主非宾和气裹，似晴似雨绿阴边。

凭阑笑语惊鱼鸟，信步游行废管弦。

剩喜利名尘不到，持竿柳下问渔船。

叶茵

叶茵　水天一色亭上即事

得得寻幽到水天，开樽洗勺动庖烟。

败欢红袖翻棋局，惯客鸟衣佛坐边。

好景自应分半席，雅歌政不欠繁弦。

黄昏未忍轻归去，长笛一声何处船。

叶茵

叶茵　水竹野十咏　安乐窝

受用十三诗，不离方寸地。

门外自风波，行之以无事。

叶茵

叶茵　水竹野十咏　得春桥

策驴风雪中，东君献诗料。

花惊非故吾，聊复索花笑。

叶茵

叶茵　水竹野十咏　广寒世界

鼻祖旧游地，留得老桂香。

有能培植之，此香传诸郎。

叶茵

叶茵　水竹野十咏　盟鸥

同此江湖心，有盟非知已。

我亦畏机人，莫入惊波裹。

叶茵

叶茵　水竹野十咏　峭壁寒潭

百丈崖悬立，一泓流绿漪。

品题无好语，摹写冷泉诗。

叶茵

叶茵　水竹野十咏　曲水流觞

兰亭饮者徒，因物寓天理。

著眼静中观，坎止流行耳。

叶茵

叶茵　水竹野十咏　赏心桥

沿堤过竹所，履声惊龟鱼。

人生适意耳，何必驷马车。

叶茵

叶茵　水竹野十咏　寻源桥

躞蹀水穷处，鸡犬非人间。

褰裳不用涉，迤逦逃秦山。

叶茵

叶茵　水竹野十咏　野堂

风来无市声，景物占深净。

鸥狎堂上翁，时来点天镜。

叶茵

叶茵　水竹野十咏　竹风水月

造物无尽藏，散在林泉中。

结亭相周旋，人与万境空。

叶茵

叶茵　松江

占得中吴第一清，莼鲈里社可鸥盟。

七层灯火重湖影，千尺阑干两市声。

歡乃歌分长短律，往来帆带古今情。

三高岂是无名利，祗与时人有重轻。

叶茵

叶茵　送徐兄访陈宰

投老持竿柳外村，尺书久不抵修门。

料应下榻从容日，自说通家好子孙。

叶茵

叶茵　苏堤

南北山围悲翠堤，堤边绿涨软琉璃。

参差台榭无余地，杂沓轮蹄了四时。

杨柳又多前日树，梅花祗少近人诗。

停篙不看春风而，閒伴渔翁理钓丝。

叶茵

叶茵　桃花

漫山高下武陵花，一片红酣散晚霞。

要识当时秦晋事，隔溪修竹两三家。

叶茵

叶茵　陶渊明

唤得归来是督邮，东篱千古占风流。

白衣未至秋萧索，曾记公田种秫不。

叶茵

叶茵　题水竹弟寿山觉庵

照邻营墓牧之铭，一理融明古亦今。

政为后先同此觉，不将生死动其心。

天教棠棣分春色，地接松楸合画阴。

自谓老身强健在，时时来和寿藏吟。

叶茵

叶茵　题顺适堂

甫里相望江尽头，得邻而隐了浮林。

落花流水元无碍，野鹤孤云尽自由。

顺裹委心彭泽赋，适时乘兴剡溪舟。

区区世上分蛮触，对客忘言茗一瓯。

叶茵

叶茵　天平山谒范文正祠登白云亭

为谒先儒马鬣茔，倚藤得得上天平。

直疑寺外崚嶒石，犹是胸中数万兵。

松障四开心目快，山泉一歃骨毛清。

坐间恰动思亲念，隐隐白云何处生。

叶茵

叶茵　天童山

著足万松关，东州第一山。

听泉穷地脉，历栈近天颜。

奎画疏烟外，钟声远树间。

衲翁曾有约，分我片时閒。

叶茵

叶茵　田父吟五首

桃花深映水边庄，夫妇相携笑语香。

耕耨有粮蚕有种，丁男戽水妇要桑。

叶茵

叶茵　田父吟五首

去年积潦苦无收，今岁逢人说有秋。

未拟香秔供一饱，穇穇新藁盖檐头。

叶茵

叶茵　田父吟五首

夜登车桁昼耘秧，怕说风伤与水伤。

历尽艰辛双鬓白，今秋方觉稻花香。

叶茵

叶茵　田父吟五首

家家柳色染轻黄，柳外归鸦噪夕阳。

屋角有烟青不断，粞儿饭熟淡齑香。

叶茵

叶茵　田父吟五首

群来野雀绕林梢，三五人家住水坳。

翁媪语人年岁好，屋山添得一层茅。

叶茵

叶茵　田父吟五首

老天应是念农夫，万顷黄云著地铺。

有谷未为儿女计，半偿私债半官租。

叶茵

叶茵　田父吟五首

未晓催车水满沟，男儿鬼面妇蓬头。

但求一熟偿逋债，留得粮粞便不忧。

叶茵

叶茵　田父吟五首

记得年时灶不烟，土仓今番绕门边。

已占此后无忧色，绿遍村前菜麦田。

叶茵

叶茵　田父吟五首

往来鸡酒乐村村，一稔允忘大造恩。

粜谷可酬婚嫁愿，今年好事属柴门。

叶茵

叶茵　田父吟五首

逢逢社鼓佐丰年，酒熟那逢酿雪天。

擘橘煮鸡偿一醉，布衾烘暖抱孙眠。

叶茵

叶茵　头陀岩

旧说头陀坐石巅，披肩坏衲不知年。

空岩圣得头陀号，啼鸟枯松也解禅。

叶茵

叶茵　投所知

中流砥柱一宗臣，长把丹衷动玉宸。

三十四番如此疏，百千载后更无人。

堂留薇药谁知已，路长萧茅谩得春。

自是不曾轻出处，到头著著为斯民。

叶茵

叶茵　晚春

年少逢春不惜春，惜春还是白头人。

飞花入坐儿曹舞，细草蒙阶醉后裵。

未羡食前罗五鼎，静看檐隙走双轮。

此心已与尧夫似，同为清时作幸民。

叶茵

叶茵　晚春

游事一番了，愁多锁书长。

因思来岁赏，未必少年狂。

野鸟学蛮语，岸花浮楚香。

鱼应知我者，圉圉到池塘。

叶茵

叶茵　晚梅

锦样桃花占晓晴，桃边梅树尚寒英。

莫羞老大无颜色，自是前贤畏后生。

叶茵

叶茵　晚年辟地为圃僭用老坡和靖节归田园居六韵

太湖三万顷，湖中东西山。

谋隐愧不早，欲往嗟衰年。

道南地夷旷，半占龟鱼渊。

断岸连疏村，浮云栖平田。

得此愿可酬，不啻湖山间。

瞻彼闵子巷，卜居千载前。

犹存六七舍，古柳生青烟。

邻曲来无时，为予喜欲颠。

畴知在尘境，中有风月閒。

吾将老此乡，草木俱欣然。

叶茵

叶茵　晚年辟地为圃僭用老坡和靖节归田园居六韵

已受鲈乡招，柴车异尘鞅。

方春融融时，红紫形梦想。

胜游计自今，乐事何曾往。

迎意引壶觞，班荆集少长。

容膝地有余，意不在袤广。

牧竖良知心，长歌振林莽。

叶茵

叶茵　晚年辟地为圃僭用老坡和靖节归田园居六韵

蚕姑馈新蛹，篱落桑柘稀。

一茧视万事，浮生同于归。

水浅凉可濯，荷深香可衣。

载言老圃计，勇决无依违。

叶茵

叶茵　晚年辟地为圃僭用老坡和靖节归田园居六韵

疏牖炷柏子，日与琴书娱。

已复回商飚，凉意浮郊墟。

自成松菊趣，不杂轩冕居。

悠悠鸟脱罟，局局兔守株。

试叩塞上翁，得丧为何如。

元亭抱至道，诗发道之余。

利名莫能束，精神游太虚。

冥想田园归，其乐无时无。

叶茵

叶茵　晚年辟地为圃僭用老坡和靖节归田园居六韵

控驴灞桥坳，纵棹剡溪曲。

缤纷天上花，拍拍春意足。

能追兹辰欢，独许苏玉局。

憧憧市朝人，继晷犹秉烛。

野翁太无营，借暖待晴旭。

叶茵

叶茵　晚年辟地为圃僭用老坡和靖节归田园居六韵

结庐田畴间，稔步东西陌。

时哉休且休，聊以适吾适。

汗漫游难逢，崦嵫日易夕。

簊影延户深，苔晕补阶隙。

而有蛙蚓居，口腹犹役役。

顾予安一閒，顶踵蒙帝绩。

发为四时吟，吟中自规益。

叶茵

叶茵　晚秋即事

曳筇独独倚柴扉，翠泼西山漾落晖。

衲子顶云随雁远，牧章腰笛挽牛归。

叶茵

叶茵　吴江三高祠　范蠡

越敢吞吴皆范子，后来庙食太湖滨。

邦人岂是忘仇怨，要勉吴臣似越臣。

叶茵

叶茵　吴江三高祠　陆龟蒙

江湖萧散乐平生，夜课图书日课耕。

一段高风犹凛凛，逢人肯说鸭呼名。

叶茵

叶茵　吴江三高祠　张翰

脍鲈元不动乡思，拂袖西风已见几。

江上如今来往客，但言鲈脍不言归。

叶茵

叶茵　西湖

湘桃深处五陵家，堤柳阴中百宝车。

多是问桃寻柳去，近来山下少梅花。

叶茵

叶茵　溪上偶成二首

霜冷信冬晴，苕溪半日程。

正篷辞月色，欹枕受松声。

渔隐前时约，山讴古样情。

料应朝市客，笑我独为清。

叶茵

叶茵　溪上偶成二首

新月试新晴，扁舟夜奔程。

咿哑千万意，暧乃两三声。

熟识旅中事，生嫌世上情。

愿为山简醉，休问伯夷清。

叶茵

叶茵　洗妆池

离宫脂粉尚渟香，人去僧来岁月长。

钟磬咒成功德水，根尘洗尽水清凉。

叶茵

叶茵　喜义庄成

以义名庄遗后昆，隐然文正典刑存。

当知疏远诸亲族，同是高曾下子孙。

先世家风传不坠，废祠香炉喜重温。

更能培植诗书种，忠孝他年萃一门。

叶茵

叶茵　相逢

相逢疑旧识，敲火自煎茶。

盛欲为留计，其如未是家。

东西分地脉，南北两天涯。

别后思君处，空斋谶烛花。

叶茵

叶茵　香奁体五首

相思独向小窗明，试翦春衣趁晚晴。

还觉此情丝样小，欲裁不断奈何情。

叶茵

叶茵　香奁体五首

雌蝶雄蜂缀杏枝，此时此意妾心知。

等閒绣在香囊上，寄与东风赠所思。

叶茵

叶茵　香奁体五首

千里相民两寂寥，东阳应减旧时腰。

书中喜有归来字，携傍红窗把笔描。

叶茵

叶茵　香奁体五首

绿扬红杏闹墙头，画出眉山却带秋。

一行珠帘休卷上，怕春知道有人愁。

叶茵

叶茵　香奁体五首

倚楼目断暮江边，约定归期夜不眠。

香篆有烟灯有晕，笑移针线向床前。

叶茵

叶茵　潇湘八景图　洞庭秋月

长波淼淼七百里，蒹葭飒飒西风起。

玉轮辗出琉璃宫，碧落空明无表裹。

几峰森列青崔嵬，不知人世皆尘埃。

夜深丝笔递清响，疑是楚王曾归来。

叶茵

叶茵　潇湘八景图　江天暮雪

痴云贴水天四垂，寒鸦冻雀无树栖。

纷纷万顷水花乱，光眩银海迷东西。

中有轻舠移断浦，玉笠琼蓑一渔父。

鼓枻而歌歌丰年，田家有麦无愁苦。

叶茵

叶茵　潇湘八景图　平沙雁落

江风飘尘白如练，征翰远赴芦花岸。

寒雾昏昏渔火明，欲飞不飞行阵乱。

相从万里多崎岖，呼鸣警察夜有奴。

衡阳路杳速归去，未可容易来江湖。

叶茵

叶茵　潇湘八景图　山市晴岚

岩麓新霁浮紫烟，几家鸡犬喧一鄽。

憧憧人得蝇头利，不了青帘本酒钱。

松阴散乱日易暝，风光渐入牛羊径。

趙肩赤脚分途归，野唱樵歌动幽听。

叶茵

叶茵　潇湘八景图　潇湘夜雨

云气浮江天已夕，江树号风飞雨迫。

凄凉正则赋怀沙，疑与渔翁分半席。

一声暧乃隔中流，打篷淅霎添旅愁。

土膏动脉晓色媚，农将有事于西畴。

叶茵

叶茵　潇湘八景图　烟寺晚钟

冥蒙一抹笼峥嵘，峥嵘深处传疏声。

溪横石槎低欲折，隐约前村通去程。

万里征夫不知宿，数尽飞鸦栖古木。

输与中边三四僧，枯藤挑云归佛屋。

叶茵

叶茵　潇湘八景图　渔村夕照

家家傍水开柴扉，绿扬影裹沈斜晖。

妻炊黄梁子挂网，独枕莓苔眠钓矶。

得鱼博钱平生志，世间宠辰不能累。

路近桃源多裔孙，定知秦晋兴亡事。

叶茵

叶茵　潇湘八景图　远浦帆归

水天冥冥日催暮，轻蒲饱风疾飞羽。

回头摇指舟前湾，浪急篷欹下柔舻。

稠杨枯桑深处村，老妻挟儿环在门。

莼羹香滑茅柴熟。对语别时应断魂。

叶茵

叶茵　小垂虹桥

冯夷掣开潜蛟锁，御云飞过松江左。

悬腰展鬣眠东湖，生绡描作垂虹图。

隐君骑背占空阔，百尺阑干景轩豁。

有亭翼然芙蕖开，风朝月夕尤佳哉。

柳边何曾官船来，回视驿桥多尘埃。

叶茵

叶茵　笑靥花

蔟蔟琼瑶屑，花神点缀工。

似知吟兴动，满面是春风。

叶茵

叶茵　谢韩菊山道院诗

正传国子先生印，远访松陵隐士庐。

二十四篇风月句，几千万卷圣贤书。

地偏自觉因人重，日涉从教与世疏。

已戒园丁多种菊，重来对菊脍鲈鱼。

叶茵

叶茵　谢朱宜中隶字

隶法如公有典刑，拙中藏巧混天成。

因观体制超前辈，旋辟轩窗乞扁名。

气象晋人遒且劲，源流汉刻古而清。

得来喜对儿曹语，一字千金胜满籯。

叶茵

叶茵　新春

老来分外喜新春，春事关心世事轻。

棋肯输时方是著，路疑险处不须行。

雨催农业鸠夫妇，风带边声雁弟兄。

办得斗园邻屋角，剩栽芝术了余生。

叶茵

叶茵　信步

九十日春未老，两三番醉如泥。

行遍菜畦麦陇，未饶十里苏堤。

叶茵

叶茵　秀实长子玉麟期晬

门左篷弧喜事新，四朝先佛庆生辰。

峣峣已露峙头玉，表表因名系角麟。

鼻祖同庚光后叶，卯君著瑞定前身。

我来摩顶为儿寿，一岁从今百岁春。

叶茵

叶茵　雪

春意满庭除，红尘半点无。

山川同变化，天地一模糊。

石友耸冰骨，松公掀寿须。

相望王子宅，不见夜篷孤。

叶茵

叶茵　雪噔

不记门前路，门前一尺深。

梅花如有语，参透老逋心。

叶茵

叶茵　勋业

勋业占渔蓑，因閒学种荷。

春秋几燕垒，人世一鸡窠。

雨急溪声壮，堂宽野趣多。

狂歌狂且醉，还感醉时歌。

叶茵

叶茵　严子陵

怕被刘郎认故人，披裘钓泽隐余生。

无端伸足龙床上，多却严陵一姓名。

叶茵

叶茵　严子陵祠

横足齤齤梦御床，祗将故旧视君王。

意嫌汉室乾坤小，归占严江日月长。

独茧丝头忘宠辱，生刍庭上阅兴亡。

留题多是功名士，也为留题姓字香。

叶茵

叶茵　野堂即事

纤尘不到芰荷边，好向阑干系小船。

得句未工吟竞病，有书可读笑便眠。

老於胶扰宁中圣，暂尔萧閒即半仙。

人境两忘天地寂，一声柳外咽新蝉。

叶茵

叶茵　野望

白水沿堤护绿苗，鸡鸣犬卧柳边桥。

数家虽不成村落，一梦何曾到市朝。

叶茵

叶茵　野云庵

变熊分阴晴，悠悠浮太虚。

冥与此心契，时哉道卷舒。

叶茵

叶茵　夜坐

秋院稚凉生，看书睡未能。

扇閒萤扑袂，窗破鼠窥灯。

晚境物华异，清宵道气增。

邻家犹不寐，席地话丰登。

叶茵

叶茵　夜坐偶成

莼鲈江上乡，稳处著虚堂，

却扫百念息，贪吟万景忙。

萤流风户牖，蛙闹雨池塘。

梦熟田家事，牛衣趁莳秧。

叶茵

叶茵　一片峰

十丈苍圭似削齐，摩挲信是古来碑。

不刊二范忠劳绩，合写诸贤唱咏诗。

叶茵

叶茵　一万宗推篷图

载月船空漾寒绿，掀篷半卧听渔曲。

谁家留连万玉妃，羞露腰肢和面目。

有缘窍见驼酥胸，灵坚习习生香风。

剡溪藤下路如掌，忆在西湖烟雨中。

迦叶相迎开笑口，汤休谢书几搔首。

世间不尽有余机，除却逃禅人解不。

叶茵

叶茵　一线泉

银潢万丈下嵯峨，想是天孙挂玉梭。

休道此泉丝样小，涓涓将见作江河。

叶茵

叶茵　忆弟

支藤来海峤，骨肉海西边。

对月成千里，举头同一天。

更沈寒戍角，歌急晚潮船。

孤雁商予意，声声落枕前。

叶茵

叶茵　忆友

萧萧檐角雨，冉冉雨中舟。

年老难於别，春寒重却愁。

风窗乱书叶，尘壁暗灯篝。

夜半无来雁，披衣对小楼。

叶茵

叶茵　邑宰劭农

双凫小驻柳边洲，岂是花时作胜游。

著意劝民躬耒耜，终朝把酒话田畴。

三年两下车尘拜，九客同为野景留。

桃李成阴春欲去，寸心耿耿夕阳舟。

叶茵

叶茵　意亭

泉石聊复尔，杖屦亦偶然。

万化同一适，鱼鸢兮天渊。

叶茵

叶茵　意行桥

枯槎浸清溪，飘飘野云度。

徘徊复徘徊，捻髭未成句。

叶茵

叶茵　萤

自明自灭度方池，熠熠飞来去觉迟。

入坐点衣情分熟，纳交元在读书时。

叶茵

叶茵　用东坡韵贺可山得子

祥光一夜照乡闾，迟晓邻翁毓凤雏。

举坐已夸沾玉果，传家应不负诗书。

生时恰恰逢秋半，长日髒髒课夜余。

自顾阿戎愚且鲁，提孩敢说巧相如。

叶茵

叶茵　优钵罗花

九房六瓣瑞天山，香色清严入坐寒。

不悟岑参题品意，后人祗作佛花看。

叶茵

叶茵　游西洞庭山

漫游三十载，屐齿晕苍苔。

两地无多里，一生能几回。

洞深龙未蛰，丹熟灶无灰。

已觉忘身世，松梢有鹤来。

叶茵

叶茵　游园

碧琅玕裹几亭台，万朵芙蕖照水开。

可醉可吟尤可卧，主人无暇客长来。







卷461

叶茵

叶茵　友人见借放翁绝笔

放翁今已矣，犹有未刊诗。

阅稿无三豕，还书欠一鸱。

听儿弦诵罢，留客笑谈时。

发越吟边思，心香答所知。

叶茵

叶茵　友人自淮至

别子若为久，於心终不忘。

一枰评旧雨，两鬓对新霜。

客裹春行早，愁边夜坐长。

明时成摈弃，无语及淮乡。

叶茵

叶茵　有所思

仰天有所思，心远目苦短。

西风驱残云，千里月华满。

叶茵

叶茵　又次吴菊潭八月十四夜韵

昨雨转今晴，晴新越样清。

恐孤秋半赏，为补夜来明。

检点有斜影，看承无异情。

微吟樵唱句，犹恐鬼神莺。

叶茵

叶茵　又自和

一雁云间落劲弧，经秋不见寄来书。

人情自昔如翻纸，世道从今甚借锄。

鹿梦隍中知得丧，爵罗门外看亲疏。

岁寒独有梅花月，香影年年到户除。

叶茵

叶茵　幼弟墓下

春到棣无色，风来松亦悲。

细看云起处，不复雁归时。

忆汝九京隔，嗟予两鬓衰。

寥寥今古意，独许杜陵知。

叶茵

叶茵　渔村

古柳溪头枕断槎，横篙挂网几渔家。

得鱼去换红蒸米，呼子来挑荠菜花。

叶茵

叶茵　渔家行

湖滨江浒疏疏村，村村渔家人子孙。

为鱼不管波浪恶，出未天明归黄昏。

得来鱼可数，妻儿相对语。

瓮头有齑熟，锅中无米煮。

昔日鱼多江湖宽，今日江湖半属宫。

钓筒钓车谩百尺寸，团罟帆罟空多般。

盖蓑腊雪杨柳岸，笼手西风芦荻滩。

差差舴艋千百只，尽向其中仰衣食。

几谋脱离江湖归犁锄，似闻岁恶农家尤费力。

叶茵

叶茵　雨中梅

竛竮竹外枝，啼妆凌晓霰。

东君不主盟，对人作此面。

叶茵

叶茵　欲别

欲别哽无语，蘸酒评归期。

潮汐有朝暮，郎心无转移。

叶茵

叶茵　遇风

卷地沙尘扑面来，归舟不进去帆飞。

世间何事无迟速，逆者由来顺者机。

叶茵

叶茵　元夕

梦想传柑宴，村醪可试沽。

谩酬元夕尔，不复去年吾。

旧事思清汴，幽情卜紫姑。

六分春已一，秉烛步通衢。

叶茵

叶茵　元夕

一簇莲灯亦可观，隔墙箫鼓二更残。

平生未识繁华事，旋借宣和国史看。

叶茵

叶茵　云思

交柯叆苍寒，不碍青霄路。

油然隐者心，一声孤鹤度。

叶茵

叶茵　杂兴二首

兀兀北窗下，嘈嘈林间鸣。

声各奏小大，谅亦随其形。

倏然气肃冽，一夕俱沈冥。

试语尘中士，细听秋虫声。

叶茵

叶茵　杂兴二首

七十云古稀，予年三之二。

来景殊无多，那复就枯瘁。

窘步惊畏途，抚心慨时事。

何以怡余生，一日委一醉。

叶茵

叶茵　再韵贺可山新生弥月

人夸旌表旧门闾，梅长新枝鹤长雏。

八叶可提和靖印，十箱须读阿宜书。

诞弥厥月生无害，积善之家庆有余。

准拟一饕汤饼供，奈何逢疾似相如。

叶茵

叶茵　赠陈芸居

气貌老成闻见熟，江湖指作定南针。

得书爱与世人读，选句长教野客吟。

富贵天街纷耳目，清閒地位当山林。

料君阅遍兴亡事，对坐萧然一片心。

叶茵

叶茵　赠立虚舟

植仗踞磐石，邂逅跄踉师。

叩之何方来，偃息招鼋池。

杭芦访莼江，临流弄涟漪。

春老芳事歇，风前蒲差差。

人景与心会，聊以声吾伊。

作茗话今昔，几逢夜壑移。

达哉无住想，遥与蒙庄期。

名似囿於物，非庄所能知。

三语三不答，出门宾晴曦。

叶茵

叶茵　霅城

爱向其中舣短篷，眼前景物总玲珑。

神仙窟宅垂扬裹，图画溪水落照中。

甚是繁华输侠少，也须幽胜属衰翁。

世间风月无如此，卖鹤来谋地一弓。

叶茵

叶茵　昭君怨

塞上将军且罢兵，一身万里自经营。

将军歌舞升平日，却调琵琶寄怨声。

叶茵

叶茵　棹雪

放船中流天模糊，淅淅霎霎鸣茭芦。

万顷刹那成玉壶，柔舻荡漾歌吴歲。

老渔直前相招呼，骨相子猷洵且都。

其人岂是斯人徒，相顾而笑掀虬须。

汝为汝兮吾非呈，剡溪风影今何如。

谁能为人作画图，予方夺臂持竿独钓于江湖。

叶茵

叶茵　枕簟入林僻花瓜留客迟十韵

人人苦炎歳，於我觉太甚。

北户其清凉，万事付一枕。

叶茵

叶茵　枕簟入林僻花瓜留客迟十韵

叩门真丈夫，一揖弃拘检。

人物晋风流，班坐黄玉簟。

叶茵

叶茵　枕簟入林僻花瓜留客迟十韵

谭垒争尘清，诗坛传令急。

今日有公事，俗驾不可人。

叶茵

叶茵　枕簟入林僻花瓜留客迟十韵

墙外水泠泠，水边木阴阴。

相遇聊自适，兹辰犹竹林。

叶茵

叶茵　枕簟入林僻花瓜留客迟十韵

同为山泽癯，半分渔樵席。

我不践期境，谁肯赏兹僻。

叶茵

叶茵　枕簟入林僻花瓜留客迟十韵

意到景自到，荣荣窗下花。

一张彭泽琴，一瓯阳羡茶。

叶茵

叶茵　枕簟入林僻花瓜留客迟十韵

有酒斟酌之，欢然成喧哗。

何必五侯鲭，李绿兮香瓜。

叶茵

叶茵　枕簟入林僻花瓜留客迟十韵

一会良不易，载言翻令愁。

清风有时度，白日不可留。

叶茵

叶茵　枕簟入林僻花瓜留客迟十韵

君颜犹少年，我爱不胜帻。

百岁垒一丘，主翁惊是客。

叶茵

叶茵　枕簟入林僻花瓜留客迟十韵

数面成骨肉，子归将何之。

长啸盼天外，云意俱迟迟。

叶茵

叶茵　争族侄入幕

冲寒谒子陵，好挹钓台清。

若遇多梅处，须宽半日程。

少年先器识，实地作功名，

太守贤明甚，当如事父兄。

叶茵

叶茵　止庵

时事艰难路险巇，得来名利亦何为。

赵州茶罢速归去，莫待钟鸣漏尽时。

叶茵

叶茵　舟次

轻舟小驻绿杨堤，载得閒云过别溪。

云本无心天欲暮，一声何处杜鹃啼。

叶茵

叶茵　舟行次韵二首

相逢隐者流，同是五湖舟。

为老铭三住，因閒话四休。

黄沙明野渡，画角咽谯楼。

已践登山约，煎茶更少留。

叶茵

叶茵　舟行次韵二首

河汉净如流，枯槎便可舟。

掉头诸事懒，弹指半生休。

撼竹风疑雨，依山屋当楼。

此游情味好，应不待苛留。

叶茵

叶茵　舟中即事

草舍密还稀，编篱枕钓矶。

鸭群迎棹去，牛背晒衣归。

风紧浪千叠，村深柳四围。

倚樯无与语，数雁失斜晖。

叶茵

叶茵　舟中即事

一岸茭芦何处村，小舟荡漾日黄昏。

栖鸦散乱风惊柳，渔火清荧人倚门。

叶茵

叶茵　竹夫人

风神林下秀，宠数梦中新。

假使不如肉，争知见似人。

茗奴甘谢事，黄妳喜论亲。

凛凛百年操，从教进退频。

叶茵

叶茵　卓笔峰

疑是飞来天柱峰，一尖秀出白云中。

料应宰相书成后，留得残毫倚半空。

叶茵

叶茵　自感二首

未险先藜杖，逢亭便小留。

今番已非昔，后去可能游。

叶茵

叶茵　自感二首

倦听花卿曲，狂歌侠士行。

年华与心事，醉裹自分明。

叶茵

叶茵　自和

壮士须张燕角弧，男儿须诵圣人书。

譬如田叟祈多稼，未有春时不荷锄。

分内功名从早晚，腹中学问怕空疏。

老夫犹记昌黎语，潢潦朝盈夕已除。

叶茵

叶茵　自遣

蚁梦功名觉即休，驹阴岁月去难留。

伤念不复并三乐，拟古犹堪续四愁。

松下抱琴尘外境，雨余莳药柳边洲。

老来莫问浮生事，醉后同为造物游。

叶茵

叶茵　自适

澹薄野人心，难教著利名。

重农田舍熟，省事世情生。

石老旗枪叶，池喧鼓吹声。

东风知此乐，飞絮荡新晴。

叶茵

叶茵　自释

繁红妒紫绚前林，杖策来栖花下阴。

休道游情难似昔，可能他日尚如今。

乍晴涧曲萦流水，未晓庭皋调野禽。

毕竟老天怜老子，幽閒断送一生心。

叶祐之

叶祐之　句

木叶临风皆好色，稻田流水亦新声。

叶元素

叶元素　绝句

家住夕阳江上村，一湾流水护柴门。

种来松树高于屋，借与春禽养子孙。

叶元素

叶元素　留宿山家

山翁留我宿，行倦看群捷。

黄□满山落，白猿终夜啼。

枕边千里梦，窗外一声鸡。

明日登程去，何村日又西。

叶元素

叶元素　山寺

一树桃花一半空，不堪狼籍梵王宫。

山僧手把青鸾尾，背却东风扫落红。

叶元素

叶元素　送友人从军

斗酒不为薄，饯君千里行。

时危见豪杰，年少易功名。

旗影龙蛇动，甲光霜雪明。

天山三箭定，不请羽林兵。

叶元素

叶元素　渔家杂兴

鸣榔声里过吴松，月似银盘贴水中。

纲得锦鳞鱼数尾，岂无一尾是蛟龙。

叶元素

叶元素　自赞

心事茫然两鬓斑，十年空走利名关。

算来只合苔矶坐，钓不得鱼犹得閒。

叶原贺

叶原贺　白石山

云梯连石磴，香树锁松关。

林壑疑无路，神仙别有山。

叶樾

叶樾　三里塘掐梅

扶疏不耐繁华，意足自然清绝。

壁间幻出横斜，祗欠纱窗明月。

叶寘

叶寘　贺王伯愚登第

先君有女尝择对，玉雪王郎真可人。

连榜舍升俱伯氏，中兴家世最名臣。

回翔璧水十年旧，踊跃龙门三月新。

从此青霄腾踏上，久和陈孺不长贫。

叶寘

叶寘　贺王伯愚登第

世无羔雁到林泉，惟有登科路坦然。

我亦门阑多喜色，君今衣钵得家传。

龙旗方照三千家，虎榜争趋五百仙。

莫道中年情态薄，华涂名节尽加鞭。

叶寘

叶寘　寿陈监丞

岷峨之秀如云起，前有三苏后三李。

三苏专以节行闻，三李相承最工史。

两家百年成美谈，盛事胡不云东南。

春风楼前拥三山，秀出君家父子三。

玉佩琼琚词大放，宏博取科迹相望。

縯纶妙体王者言，下笔仍裁舍人样。

君於兄弟尤白眉，天质宽厚心平夷。

如舟万斛方整棹，驾扬稳听天风吹。

道山蓬莱陈几席，自当席草宫门北。

玉堂深处觉天低，金锁开时分夜直。

人生穷达惟两途，富贵外物如锱铢。

生朝相祝何所如，导引愿与栾城俱，

名节要当参和苏。凛然天然相终始，

何独扁舟载五湖。

叶寘

叶寘　送熊掌熊白

熊掌舍鱼吾有取，自幼尝闻子车语。

饭香猎户分熊白，妙语涪翁乃能吐。

世间两味果称珍，故人念我肯珍分。

数千里致良不易，食美真当持献君。

从小知尝熊胆苦，人不通今宁识古。

熊皮兀坐二十年，毛去皮存缝谁补。

人立穷命有时通，老翁八十卜非熊。

试将两味从公卜，世间真有磻溪翁。

叶寘

叶寘　送玉面貍与月湖

迎阳舐掌餐朝霜，虎额分白狐裘黄。

野人供之未敢尝，聊比涧沚溪毛将。

方其潜遁嵌空去，塞向固然知墐户。

藏身为地抑何拙，令人开户知其处。

贵重荣称玉面郎，尾以牛后夸奇章。

世间丑好谁争强，贤否一语由臧仓。

谂季貍兮美南国，范我驰驱非诡获。

衣褐褐见脱脱兮，雪绰通身妙藏白。

人言可以贡金门，芹美犹云欲献君。

倘幸珍称供玉食，全胜肥遁老邱园。

侑以诗篇烦笔削，诗欠活眼觅一著。

叶翥

叶翥　和姜邦杰感兴

枌梓交游尽，灵光岿独存。

声名今绮皓，公论自推尊。

叶翥

叶翥　和姜邦杰赠别

研席当时辈，凋零只两翁。

荣归会面喜，话旧此心同。

景物诗篇富，交情古道隆。

明朝斟别酒，问讯付邮筒。

叶翥

叶翥　送芍药

清和天气属良辰，芳事枝头迹已陈。

閒涉小园销永昼，尚留红药殿余春。

栽培元是根宜地，幻化须知花有神。

约定明年身更健，诗篇又见一番新。

叶翥

叶翥　送芍药

枌社光荣昼锦归，新移红式著花时。

殷勤折赠难虚掷，要向诗翁觅好诗。

叶翥

叶翥　题谢清音道人扇面

归休谢去世间忙，看画题诗引兴长。

忽见远山来几席，方知妙笔出闺房。

百杯歌彻行云住，万象心营点墨香。

珍重制成团月扇，清风满座自生凉。

叶翥

叶翥　题兴道院蓝光轩

出郭才咫尺，便觉山意幽。

招提立绝顶，宝塔凌空浮。

小轩足娱客，下有清溪流。

翠岫供远眺，直欲明双眸。

平芜草肥软，饱饲眠吴牛。

沙头水色静，飞上驯白鸥。

人稀日亭午，野渡横孤舟。

坐久意逾爽，吹袂风飕飕。

想当三伏天，凛然如素秋。

簿书丛里来，恍若脱羁囚。

乘兴偶登览，不谓成胜游。

平生志所愿，一壑与一邱。

脚力到佳处，须作信宿留。

南峰只在眼，不必劳冥搜。

当时辋川图，景物有此不。

学贵守所见，出处各异谋。

渊明亦高哉，未肯屈督邮。

叶翥

叶翥　同姜邦杰游南湖

联骑上南明，清谭意自倾。

云垂山掩翠，风静雨飞声。

幽壑藏舒景，清溪漾晚晴。

从容共樽酒，欲别正关情。

叶子强

叶子强　读书堂五首

诗书不策勋，岁月忽已晚。

堕此尘壒网，吾行其既远。

胡宁於书事，意爱犹缱绻。

况之迷蹊人，慕顾只旧孤。

扁旁真赤帜，所立示所本。

又如农人心，终不置穮蓑。

晞发茅檐下，荣荣兰九畹。

初服苟未替，无亦惊晼晚。

所逢非所安，吾庐盍云返。

叶子强

叶子强　读书堂五首

娟娟百个竹，落落一丈松。

岂无桃李华，春事孰与冬。

寒菊北户下，不斗颜色浓。

气味如秃翁，忍死无容容。

霜风落系雁，露草栖织蛩。

读书真可人，明星耿疏篷。

叶子强

叶子强　读书堂五首

小山后丛桂，主池前止水。

冷然堂中人，枯槁只中尔。

平生不止酒，来此真止矣。

今辰忽开尊，叵料真未止。

瓶罍本非二，无罄亦无耻。

卷尊佩君言，慕之戴星起。

叶子强

叶子强　读书堂五首

左角明西方，十分农事回。

鞭蒲正尔束，系圄夷然开。

我胡汝乎德，一朝变喧貀。

仁义不蹂践，肺肝自胚胎。

再拜父老言，美意吾所该。

诗书不得力，亦自书中来。

叶子强

叶子强　读书堂五首

少长事壮厉，意气弥九州。

鞭车踏长路，渠料能夷犹。

困此九折坂，嵚崎不容辀。

彼须匪所强，此售宁或求。

犹有读书心，大寒索衣裘。

贱嗜匪贵献，一拂销百愁。

宝此清净退，相从赋归休。

农圃雅所问，同一壑一丘。

叶子强

叶子强　奉赋水仙花诗以谢提宫龚丈之贶

水晶宫阙云母輟，列仙夜宴晓未阑。

万妃倚竹翠袖寒，捧黄金杯白玉盘。

劝酬未足云中欢，天门叫班奏祥鸾。

惊此绰约落尘寰，嫣然花面明雕栏。

天香宫态冰雪颜，江梅避舍不敢干。

肯与哙伍羞山樊，说似诗伯平章看。

叶宗谔

叶宗谔　句

凤凰台上山吞月，白鹭洲边水接天。

叶宗谔

叶宗谔　蒙亭诗和张洵韵

我行几许逾沅湘，直抵八桂漓水旁。

千山倒影摇溪光，秀色不借草木苍。

兹亭构胜俯回塘，野花风递罗绮香。

岩前伏波航羽觞，一洗尘思生清凉。

疑有仙人白玉床，壶中景迥日月长。

步此仙籁音琅琅，世间名利真毫芒。

此景不独冠南方，恨不筑室轻侯王。

回首尘迹空渺茫，瞥去未必计非良。

其如樽酒情难忘，恍然一梦五云乡。

叶祖洽

叶祖洽　钓台

先生遗世者，长谢帝京尘。

一钓桐江水，高名万古春。

客星曾犯座，天子不能臣。

台下千帆过，风波愁杀人。

叶祖洽

叶祖洽　句

已分桂叶争云路，不负榴花结露枝。

叶祖洽

叶祖洽　邵武

江南烟雨蔽征轮，行近樵阳景渐真。

鸟语乍闻如梦寐，林光初见长精神。

叶祖仪

叶祖仪　句

醉来黑漆屏风上，草写卢仝月蚀诗。
