傅山的诗词全集 - (明清)
　樵歌
　庚子二三月之间 其二
　老趣
　青羊庵 其三
　看岩柏度云得
　口号
　听吴歌
　青羊庵
　间关上陀罗山
　客盂盂有问予于右元者右元口占韵语复之阿好过情遂如韵自遣
　送友之秦中
　顾子宁人赠诗随复报之如韵
　秋径
　江月
　崔嵬砦限韵同居实
　客盂，盂有问余于右元者，右元占韵复之，阿好过情，遂如韵自遣
　病间早起见西山
　小楼寒夜
　李宾山松歌
　偶录五言古一章谆复嗑窴不似词人之作
　秋径
　乙酉岁除八绝句（选一）









ÁÁÁÁÁÁÁÁÁÁ：doosho.com　1，2，3，4，5

ББББББББББ：doosho.com　1

ĆĆĆĆĆĆĆĆĆĆ：doosho.com　

ĎĎĎĎĎĎĎĎĎĎ：doosho.com　

ÊÊÊÊÊÊÊÊÊÊ：doosho.com　

♀♀♀♀♀♀♀♀♀♀：doosho.com　

ĞĞĞĞĞĞĞĞĞĞ：doosho.com　

ĤĤĤĤĤĤĤĤĤĤ：doosho.com　

ĨĨĨĨĨĨĨĨĨĨ：doosho.com　

ĴĴĴĴĴĴĴĴĴĴ：doosho.com　

ЌЌЌЌЌЌЌЌЌЌ：doosho.com　

ĹĹĹĹĹĹĹĹĹĹ：doosho.com　

♂♂♂♂♂♂♂♂♂♂：doosho.com　

ŃŃŃŃŃŃŃŃŃŃ：doosho.com　

ÓÓÓÓÓÓÓÓÓÓ：doosho.com　

φφφφφφφφφφ：doosho.com　

ℚℚℚℚℚℚℚℚℚℚ：doosho.com　

ŔŔŔŔŔŔŔŔŔŔ：doosho.com　

ŚŚŚŚŚŚŚŚŚŚ：doosho.com　

ŤŤŤŤŤŤŤŤŤŤ：doosho.com　

ÚÚÚÚÚÚÚÚÚÚ：doosho.com　

≚≚≚≚≚≚≚≚≚≚：doosho.com　

ŴŴŴŴŴŴŴŴŴŴ：doosho.com　

ϰϰϰϰϰϰϰϰϰϰ：doosho.com　

ÝÝÝÝÝÝÝÝÝÝ：doosho.com　

ŹŹŹŹŹŹŹŹŹŹ：doosho.com　











傅山的诗词全集 - (明清)







樵歌

一声林表度，不知何者机。

四体怨尤尽，浑消山谷凄。

百鸟听真籁，竹静和鸣低。

担头寒花朵，不觉开蕤蕤。




庚子二三月之间 其二

秋冬无一诗，花鸟讵如许。

一年快一年，感慨何胜语。

天机之所触，不选生如稆。

花岛情有无，木人作意阻。

韄揵多所碍，于道亦龃龉。

南山起春云，东风吹小雨。

绿涟动青嵓，澹荡鸥一𪐴。

尔我无小大，逍遥皆容与。

念人各有志，未偿如责取。

君章近孔徒，次都似老侣。

难易归所天，易地失蟨駏。

无用不可测，未足抱奇举。

湟围解樊生，乌桓败田父。

计痒俊一中，乱贼恨贾诩。

凤雏不雄飞，伏龙井络拄。

阮公无臧否，竖子叹广武。

庄陵真高尚，所际中兴主。



庚子二三月之间 其一

岂非物外人，经纶为谁瘁。

细雨杏花下，今古得小憩。

物皆有自然，颜色谁点缀。

山河气概间，转更增妩媚。

游凫溯前渠，春绿艳于醉。

诱心如孩提，酣然冀一睡。



老趣

老趣深自领，弱丧将还乡。

天地既逸我，岂得反自忙。

言语道断绝，寤寐束吾装。

早起闻霜肃，𣋵𣋵明南冈。

素雪笼红树，奇艳兹秋光。

好语懒一裁，茹之时复忘。

即此省心法，不药服食方。

潞州红酒来，聊复进一觞。

愦愦待其至，负赘日已长。



青羊庵 其三

种薤复种薤，薤味多苦辛。

不辛复不苦，何为怨贱贫。

贫贱不可苟，富贵非难臻。

懔栗不经霜，发生安见春。

一春复一秋，日车不久留。

东鸳司察忙，西磈返照幽。

照见七尺影，蚤晚不相酬。

有志不早定，有气空噎喉。

优游非不乐，气馁志亦休。

休休岁云暮，欲种薤已误。

不见薤根长，伤心薤上露。



青羊庵 其二

种薤引傅称李孚种薤，欲以成，计一根不予人，亦不自食，时人谓能行意。



青羊庵 其一

心隐亦伤厚，况复肆其簧。

多所不忍道，岂复胜篇章。

流连郑卫诗，使人不能狂。

澹静陶处士，乃有《咏荆卿》。

剑术惜其疏，举杯饮欲忘。

重篱不可解，颇异山谷黄。



看岩柏度云得

闲云罥疏柏，去住都无心。

挢首揽其妙，冷杀劳劳人。

河渚双鸳游，岂复坱寰尘。

祇以情之笃，一偶亦苦因。

晴霞笼花树，荡意山亭春。

纷华闻卜子，书院岿西汾。

元心悟礼后，倩盼实先摇。

麦蝶若枫羽，情性无端伦。

起灭有应否，莫不潜其根。

丹烓守一命，大觉输空门。

还来理楖栗，千山休厌深。



口号

今古风流论不胜，门庭萧索足深情。

此时久已非东汉，犹喜区区党锢名。



听吴歌

醉后参横旧晋墟，将军明晦事何如。

吴歌《子夜》随人听，独自伤心《越绝书》。



青羊庵

芟苍凿翠一庵经，不为瞿昙作客星。

既是为山平不得，我来添尔一峰青。



间关上陀罗山

东海西昆未得过，秋风吹客上陀罗。

陆离云粉凝晴雪，菡萏峦蕤演石波。

一撮缁新书剑卷，九原封旧涕洟多。

桃源直处忘情士，处士多情奈若何。



客盂盂有问予于右元者右元口占韵语复之阿好过情遂如韵自遣

扬雄拟我愧非伦，况复无才撰《美新》。

什一懒营虚笑鬼，寻常守辱失钱神。

生憎褚彦兴齐国，喜道陶潜是晋人。

破衲黄冠犹未死，还因邻里问僧珍。



送友之秦中

尔去褒斜道，秦关兵尚多。

难堪儿女意，其奈鼓鼙何？
战地惊鸿雁，秋闺怨骆驼。

愿闻边火息，归计莫蹉跎。





顾子宁人赠诗随复报之如韵

好音无一字，文彩会贲岩。

正选高松座，谁能小草镵。

天涯之子遇，真气不吾缄。

秘读朝陵记，臣躬汗浃衫。



秋径

夥涉真高兴，留侯太有情。

篇章想不死，蜩蟪定长生。

剑术一人敌，杯中万虑冥。

悠然篱菊老，可不咏荆卿。




江月

可惜此江月，教吾今乃看。

同舟无语得，独坐有情难。

贾客瞑樯稳，荒鸡觉夜阑。

菰芦人不见，寂寂好长干。




崔嵬砦限韵同居实

冷壁高禽绝，香岑小麝通。

人忙虚惙栗，山静老沈雄。

龙象张天眼，猕猴弄棘工。

莫虞逢不若，魑魅入观空。




客盂，盂有问余于右元者，右元占韵复之，阿好过情，遂如韵自遣

扬雄拟我槐非伦，况复无才撰《美新》。

什一懒营虚笑鬼，寻常守辱失钱神。

生憎褚彦兴齐国，喜道陶潜是晋人。

破衲黄冠犹末死，还因邻里问僧珍。




病间早起见西山

修疏霜木表，栈黛睇婵娟。

朝气忘衰暮，西山方妙年。

境佳不全外，情至寓真缘。

无碍正尔馨，辨才安所言。




小楼寒夜

昏黑暗人间，龙鳞不可攀。

疏钟闻远寺，小月上高山。

白虎驮经去，青岛取食还。

有儿常懒惰，幽户待风关。




李宾山松歌

黄冠万事已如扫，忽尔入林生旧恼。

小松无数不成材，龙子龙孙尽麻藁。

蓬颓蔓委不作气，䵤憔苟具培塿保。

保此枝条千百年，几时鳞甲摩苍天。

安能含吐风云作雷雨，不如藿蘼野草徒芊芊。

春生秋死无关系，安于蹙踏人不怜。





偶录五言古一章谆复嗑窴不似词人之作

生死即旦暮，男儿无故乡。

血丹中土碧，骨白高秋霜。

德缴信朅朅，园观岂茫茫。

吟讽本无用，痛快空文章。

魏阙何处热，江湖心自凉。

美人迟迟来，徒诵水中央。

父子俄然别，君臣恐难忘。

舂陵漫葱郁，斟灌当谁望。

浮沈三十年，何日不胆尝。

神孙遽武健，如意祝文昌。

靖帚翼轸旗，天兵壮缪将。

一杖生不扶，墓酹中兴觞。

数当撇捩尽，奈何乖义方。

恭忝皇天玉，其诸有不芒。

我死非允吾，《五噫》尔其遑。

瘦熊省经白，老牛矢执黄。

据地吐盗食，咯咯爰旌吭。

嘕然决于心，岂复容再商。

《秦风》怅衣泽，《楚骚》悲沅湘。

笔墨有前辈，岩谷固厥藏。

华甸阳马死，丽藻争虎伥。

老我目难瞑，子孙眉翻扬。

变局忌伤性，暗喜仁能当。

横流有疏凿，岂其终怀襄。




秋径

伙涉真高兴，留侯太有情。

篇章想不死，蜩蟪定长生。

剑求一人敌，杯中万虑冥。

悠然篱菊老，可不咏荆卿。




乙酉岁除八绝句（选一）

纵说今宵旧岁除，未应除得旧臣荼。

摩云即有回阳雁，寄得南枝芳信无？