全宋诗：杜
　杜北山
　　杜北山　寄吴梦鹤
　　杜北山　寄薛泳
　杜樗隐　镜
　杜纯佑　鄜台
　杜醇　过董孝君祠
　杜德源　安济桥
　杜东
　　杜东　绿珠
　　杜东　平山堂
　　杜东　山行
　杜范
　　杜范　八月十一夜风月可爱自前屋觅酒不得而归小诗呈百六十叔
　　杜范　别陈常簿埙五首
　　杜范　别宛陵同官
　　杜范　别张薄兄弟
　　杜范　病中和东里寺中作
　　杜范　步虎辱与予游最久其所为诗文仅窥一二未获搴珠璧之椟而纵观也行李
　　杜范　曹娥
　　杜范　承见再和用韵
　　杜范　酬谢韩仲和见赠
　　杜范　处静得梅枝为赠以新诗将之漫次韵以谢
　　杜范　窗前竹
　　杜范　春雨甲子而润泽不违时夏已更秋方虑乾涸一夕沛然优渥矣喜而写情
　　杜范　次陈友韵
　　杜范　次花翁第二雪
　　杜范　次花翁第三雪
　　杜范　次花翁冬日三诗
　　杜范　次花翁喜雪快晴韵
　　杜范　次花翁自笑韵
　　杜范　次会再和
　　杜范　次沈节推送春韵二首
　　杜范　次沈节推韵
　　杜范　次韵草堂
　　杜范　次韵草堂二首
　　杜范　次韵十一叔芍药五绝
　　杜范　次赵贵方九里松独行韵
　　杜范　次郑府判金字韵
　　杜范　次宗司法云字韵
　　杜范　大龙湫
　　杜范　大雨喜成小诗吾百里
　　杜范　代菊对
　　杜范　道傍见梅
　　杜范　道中戏成
　　杜范　得光字
　　杜范　得雪称贺马上得五十六字
　　杜范　登山述怀
　　杜范　电
　　杜范　丁丑别金坛刘漫塘七首
　　杜范　丁卯九月十夜观月
　　杜范　冬至展墓偶成
　　杜范　方山和篇再和韵
　　杜范　方山有求转语之作并用韵二章
　　杜范　飞雪未已可谓佳端约判簿判务二丈同登尊经阁
　　杜范　奉祀礼毕饮福有感偶成
　　杜范　伏蒙赐和复用韵二章拜呈可谓出愧炫媸惟自叙鄙怀并以见区区敬慕之
　　杜范　复用韵以见别情
　　杜范　赋夏肯父所性堂
　　杜范　高兄徐仓高弟和刘公之两绝见寄再韵谢之
　　杜范　耕甫弟寄示秋怀二章冗不能皆和次韵后章谩见爱助之意
　　杜范　耕甫归书约信二字为别二首
　　杜范　恭谢侍读仁皇训典彻章御赐杜工部紫宸殿诗退朝口号并鞍马香茶
　　杜范　龚叔虎秋实堂
　　杜范　归自漕司试院到桐庐晚偶成
　　杜范　归自明远醉中作
　　杜范　国正丈和间齐物之论扫去轨辙超然形外所进高矣读之敬叹不自揣再用
　　杜范　汉中行
　　杜范　何君智父之堂名以云岫袁蒙斋记之智父以示余漫成绝句
　　杜范　和高吉父六绝
　　杜范　和耕甫弟梅
　　杜范　和贵方韵
　　杜范　和韩蕺山见赠绝句
　　杜范　和花翁盆梅
　　杜范　和花翁自咏
　　杜范　和会之二绝
　　杜范　和澧州喜雨韵
　　杜范　和林簿二诗
　　杜范　和刘会之野堂韵
　　杜范　和六十叔二绝
　　杜范　和讷斋题晓山亭
　　杜范　和沈节推韵
　　杜范　和十九兄梅韵二首
　　杜范　和十四兄灵岩偶作
　　杜范　和孙司门寄宽堂诗二首
　　杜范　和汪子渊桂花一绝
　　杜范　和吴准十斋所赓刘石涧咏湖山之乐因见示韵
　　杜范　和阳秀才惠诗七绝
　　杜范　和阳字韵
　　杜范　和杨兄二绝
　　杜范　和杨兄两诗
　　杜范　和杨兄五言二首
　　杜范　和赵山甫海棠
　　杜范　和郑府判秋闱行
　　杜范　和郑府判韵
　　杜范　和宗司法与郑府判韵
　　杜范　花翁将归婺女因为江西游有长篇留别社中次韵送之
　　杜范　黄兄宇出示汤丈追和春日诗适有会余情者次韵
　　杜范　己卯夏忧雨偶作
　　杜范　己已登玉峰亭二首
　　杜范　继和严君壁上韵
　　杜范　寄题芦洲
　　杜范　借韵呈宽堂
　　杜范　九月二十六日观水
　　杜范　康秋惠诗和其韵二首
　　杜范　空明洞
　　杜范　良月游水乐
　　杜范　林倅到迓之途中小诗
　　杜范　灵峰
　　杜范　刘百十六兄送梅花大鲫新酒以诗将和其韵四首
　　杜范　刘人舍携酒有诗和其韵二首
　　杜范　刘上舍以诗送牡丹并酒和之二首
　　杜范　罗汉洞
　　杜范　罗年能赴兴国前诗未作尝於醉中谩成亦并达之
　　杜范　募兵
　　杜范　南乡舟中偶成
　　杜范　偶成
　　杜范　偶题
　　杜范　偶咏玉簪花
　　杜范　偶属成嵬字韵录呈六十叔二首
　　杜范　七夕歌
　　杜范　七月二十七午到钓滩登其台偶成二绝
　　杜范　清贞褚道士携罗丈唱和访余求诗予非能诗者辞不获力拙次韵能不以狂
　　杜范　清真褚道士携罗丈唱和访余求诗予非能诗者辞不获力拙次韵能不以狂
　　杜范　丘知府挽诗
　　杜范　秋游雁荡道中
　　杜范　壬申九月初十归自邑中两绝
　　杜范　三用韵谢孙花翁赵宽堂赵贵方见和
　　杜范　三月某日有感而书
　　杜范　十二月初六日出郊途只值雪偶成小律诗
　　杜范　十二月初六日栖嬾和方山
　　杜范　十五日十九兄到衫小饮有诗和之
　　杜范　石梁
　　杜范　是夜闻十六兄雪中有作次韵
　　杜范　书于位斋自戒并示诸子
　　杜范　水帘谷
　　杜范　送耕甫弟赴补
　　杜范　送罗年能赴兴国
　　杜范　送石宰
　　杜范　送汤仲能国正以直言去国
　　杜范　送夏肯父赴补
　　杜范　送赵宽堂二首
　　杜范　送子谨叔
　　杜范　酥溪寺舍窗前有黄金间璧玉竹可爱谩作二十字
　　杜范　宿兴善寺成小绝
　　杜范　太师平章乔文惠公挽歌词三首
　　杜范　汤南万求诗赠别遂用其和韩总卿韵
　　杜范　天听洞
　　杜范　天柱
　　杜范　天柱峰
　　杜范　途叶二绝
　　杜范　途中
　　杜范　挽□□
　　杜范　挽曹处士二首
　　杜范　挽陈汉英
　　杜范　挽陈将仕
　　杜范　挽黄修职
　　杜范　挽李处士
　　杜范　挽刘监丞二首
　　杜范　挽王侍郎二首
　　杜范　挽项监镇
　　杜范　挽叶子仪二首
　　杜范　挽翟亲
　　杜范　挽张监丞
　　杜范　挽赵漕二首
　　杜范　挽赵漕阁中
　　杜范　挽钟保义
　　杜范　挽周迪功二首
　　杜范　晚坐偶成一绝
　　杜范　闻喜宴和御诗
　　杜范　问渊明菊
　　杜范　五八叔席上咏江梅水仙
　　杜范　戊辰冬和汤南万韵
　　杜范　戊寅夏和赵十七兄招提偶作
　　杜范　喜雨
　　杜范　戏赋段桥风筝
　　杜范　戏十九兄二首
　　杜范　夏夜云月不明有感
　　杜范　仙山知寺志刚示余以浸碧唱和诗漫继其韵
　　杜范　闲行溪西得梅数花喜甚偶成小诗呈诸赵兄
　　杜范　闲坐有感偶成古风简刘会之高吉父康司理
　　杜范　小龙湫
　　杜范　携酒落成倅厅绮霞阁口号代简
　　杜范　辛未白鹭一绝
　　杜范　新秋
　　杜范　新秋二首
　　杜范　徐倅尊人挽诗二首
　　杜范　雪吉成十一韵
　　杜范　雁荡
　　杜范　夜读花翁诗什有感漫成鄙句拜呈藉以求教痴目骇见异宝揣摩赞叹徒犯
　　杜范　贻富室翁
　　杜范　咏芙蓉与菊花
　　杜范　用韵作懽喜语
　　杜范　游擘翠
　　杜范　有感
　　杜范　又得一绝句
　　杜范　又和郑府判侯字韵
　　杜范　又送汤国正五十六字
　　杜范　玉壶即事
　　杜范　园丁得二小花认献坐中属梅津龟翁赋之且以寄处静索词仍有白战寸铁
　　杜范　再次沈节推送春韵
　　杜范　再依韵复足五十六字以见一时无聊之态非诗也
　　杜范　再用韵
　　杜范　赠以酒寄诗
　　杜范　詹世显老丈舂米为赠时有张老之携其父诗求月助即以詹米转馈之詹丈
　　杜范　张上舍送望水偶成小诗
　　杜范　赵山甫居玉壶尽得湖山之胜醉后和其韵二章
　　杜范　赵学士挽诗
　　杜范　照胆潭
　　杜范　枕上偶成在首
　　杜范　郑宁夫携诗什访余并有赠篇闻其浙右之行诗以送
　　杜范　中秋夜客退观月谩成
　　杜范　仲夏朔汰卒群哄惊扰居民内外凛凛抚而贲之而后少定人还必须忧畏警
　　杜范　舟早行将至三界偶成
　　杜范　舟中偶成小诗
　　杜范　准斋诲人亹亹不倦某每侍几席洒然若执热之濯清风一日语及唱和新篇
　　杜范　捉笔次前韵
　杜范兄　句
　杜丰　送胡季昭谪象郡
　杜杲　句
　杜圭　句
　杜柬之
　　杜柬之　云安下岩
　　杜柬之　云安玉虚观南轩感事二首
　　杜柬之　云安玉虚观南轩感事偶书五首
　　杜柬之　至自云安题净戒院二首
　杜谨言　梅林分韵得旧字
　杜瀎之
　　杜瀎之　示故人
　　杜瀎之　书警
　　杜瀎之　述志
　杜耒
　　杜耒　窗间
　　杜耒　寒夜
　　杜耒　句
　　杜耒　凌歳台
　　杜耒　秋晚
　　杜耒　苕溪
　　杜耒　送胡季昭竮象郡
　　杜耒　送吴太博赴莆中
　　杜耒　题陈宗之
　　杜耒　题李少保家传
　　杜耒　同紫芝宿双岭
　　杜耒　同紫芝游西山
　　杜耒　小山即事二首
　　杜耒　游禅寂寺访隐居
　　杜耒　重宿紫芝
　　杜耒　重游禅林寺
　　杜耒　朱令招作社献
　　杜耒　子规
　杜敏求
　　杜敏求　句
　　杜敏求　运司园亭　翠锦亭
　　杜敏求　运司园亭　海棠轩
　　杜敏求　运司园亭　茅庵
　　杜敏求　运司园亭　水阁
　　杜敏求　运司园亭　西园
　　杜敏求　运司园亭　小亭
　　杜敏求　运司园亭　雪峰楼
　　杜敏求　运司园亭　玉溪堂
　　杜敏求　运司园亭　湲玉亭
　　杜敏求　运司园亭　月台
　杜杞　句
　杜去轻
　　杜去轻　句
　　杜去轻　香入云亭为高子章赋
　杜如篪　昌溪水
　杜汝能
　　杜汝能　海棠
　　杜汝能　寄吴梦鹤
　　杜汝能　寄薛泳
　　杜汝能　句
　　杜汝能　时思荐福寺
　　杜汝能　丝瓜
　　杜汝能　送雇梅山之杨州
　　杜汝能　赠陈随隐
　杜师旦　苍岭
　杜氏　北行作
　杜司直　送戴太博
　杜思恭　忆东山
　杜汪
　　杜汪　□韵呈徐□勘□□□
　　杜汪　集杜工部句咏寒亭
　　杜汪　集工部句题暖谷
　杜衍
　　杜衍　宝林寺
　　杜衍　长平
　　杜衍　过仇池
　　杜衍　和孙珪秘丞
　　杜衍　荷花
　　杜衍　霍岳
　　杜衍　句
　　杜衍　聚星堂咏雪赠欧公
　　杜衍　帘
　　杜衍　莲
　　杜衍　联句
　　杜衍　林下书怀
　　杜衍　钱光禄两张卿退居
　　杜衍　圣俞诗名闻固久矣加有好事者时传新什至此每一讽诵益使人忻慕故书
　　杜衍　送王周归江陵
　　杜衍　睢阳五老图
　　杜衍　题怀素自序卷后
　　杜衍　乡有好事者出君谟行草八分书数幅中有梅圣俞诗一首用成拙句以识二
　　杜衍　新居感咏
　　杜衍　咏莲
　　杜衍　幽居即事
　　杜衍　雨中荷花
　　杜衍　远蒙运使度支以资政范公所寄黄素小字韩文公伯夷颂许昌文公淮西富
　　杜衍　赠孙沔
　　杜衍　赠应天寺昭净法华
　杜尧臣　留题灵岩寺
　杜抑之　句
　杜应然　融州老君洞敕赐真仙岩之图
　杜于能　次韵经略吴及石门洞
　杜曾　峡山古调
　杜知仁　和范孙闲行溪西得梅数花韵
　杜子更　致爽轩
　杜子是　集元刺史句咏寒亭











ÁÁÁÁÁÁÁÁÁÁ：doosho.com　1，2，3，4，5

ББББББББББ：doosho.com　1

ĆĆĆĆĆĆĆĆĆĆ：doosho.com　

ĎĎĎĎĎĎĎĎĎĎ：doosho.com　

ÊÊÊÊÊÊÊÊÊÊ：doosho.com　

♀♀♀♀♀♀♀♀♀♀：doosho.com　

ĞĞĞĞĞĞĞĞĞĞ：doosho.com　

ĤĤĤĤĤĤĤĤĤĤ：doosho.com　

ĨĨĨĨĨĨĨĨĨĨ：doosho.com　

ĴĴĴĴĴĴĴĴĴĴ：doosho.com　

ЌЌЌЌЌЌЌЌЌЌ：doosho.com　

ĹĹĹĹĹĹĹĹĹĹ：doosho.com　

♂♂♂♂♂♂♂♂♂♂：doosho.com　

ŃŃŃŃŃŃŃŃŃŃ：doosho.com　

ÓÓÓÓÓÓÓÓÓÓ：doosho.com　

φφφφφφφφφφ：doosho.com　

ℚℚℚℚℚℚℚℚℚℚ：doosho.com　

ŔŔŔŔŔŔŔŔŔŔ：doosho.com　

ŚŚŚŚŚŚŚŚŚŚ：doosho.com　

ŤŤŤŤŤŤŤŤŤŤ：doosho.com　

ÚÚÚÚÚÚÚÚÚÚ：doosho.com　

≚≚≚≚≚≚≚≚≚≚：doosho.com　

ŴŴŴŴŴŴŴŴŴŴ：doosho.com　

ϰϰϰϰϰϰϰϰϰϰ：doosho.com　

ÝÝÝÝÝÝÝÝÝÝ：doosho.com　

ŹŹŹŹŹŹŹŹŹŹ：doosho.com　




全宋诗：杜




杜北山

杜北山　寄吴梦鹤

怜君如泛梗，漂泊竟何之。

经岁无来信，还家是几时。

秋高鸿过少，地冷菊开迟。

屡夕寒灯下，秋吟只自知。

杜北山

杜北山　寄薛泳

长安君别后，动即是相思。

料想还家日，胜如为客时。

江寒惊梦断，路远得书迟。

几度空凝望，春风又柳丝。

杜樗隐

杜樗隐　镜

铸就揩磨不计工，岂量资质本顽铜。

面前毫发曾无隐，背后看来便不同。

杜纯佑

杜纯佑　鄜台

两载低眉著小冠，一台高篵地平宽。

向阳花木齐教放，天下无春似此间。

杜醇

杜醇　过董孝君祠

湖环阚麓任清涟，古庙尘埋自汉传。

剑吐寒芒愤已雪，碑刊轶事墨犹鲜。

芳名百世留青史，至行千年启后贤。

爵禄可辞甘海曲，富春耕钓与骈肩。

杜德源

杜德源　安济桥

驾石飞梁尽一虹，苍龙惊蛰背磨空。

坦途箭直千人过，驿使驰驱万国通。

云吐月轮高拱北，雨添春色去朝东。

休夸世俗遗仙迹，自古神丁役此工。

杜东

杜东　绿珠

以色危身岂不知，基心死另不生离。

楼前甲士纷如雪，正是花飞玉碎时。

杜东

杜东　平山堂

平山堂下水云重，孤笛凄凉淡月中。

不见龙蛇飞素壁，只科狐兔戍离宫。

仙翁已逐风流尽，世事俱随梦幻空。

广武无人同此意，慨然上月泪临风。

杜东

杜东　山行

远岫依依落照，平林隐疏时钟。

独跨蹇驴归去，梅花一笑想逢。

杜范

杜范　八月十一夜风月可爱自前屋觅酒不得而归小诗呈百六十叔

晚烟轻拂乱山横，落日才收月已明。

万顷孤光低阔野，一天寒色带痚星。

交情要与秋容淡，携手难禁夜气清。

惯识醉中风月好，不知风月更宜醒。

杜范

杜范　别陈常簿埙五首

古道湮不续，遗直声以彰。

良药见谓苦，不试徒有方。

岂其盖世名，可浣忧国肠。

视天方梦梦，令人歌慨慷。

杜范

杜范　别陈常簿埙五首

心理同一辙，世学何多门。

倡徒各有植，成性非两存。

羽之到圣处，心小道自尊。

工夫未易熟，毁誉何足论。

杜范

杜范　别陈常簿埙五首

空言漫浩渺，实行较分寸。

为官志何在，监州民可问。

以此百纸忠，解彼千里愠。

有守矧更贤，往哉同令闻。

杜范

杜范　别陈常簿埙五首

菜畦绝夜雨，麦垅摇春风。

析舆奉欢笑，意与物态同。

路才百里近，水可一夕通。

君其戒徒御，驾言无匆匆。

杜范

杜范　别陈常簿埙五首

义交味逾淡，心敬迹自痚。

球玉世所贵，车马人交趋。

性懒拙造请，独抱此区区。

赠别我何有，珍重千金躯。

杜范

杜范　别宛陵同官

游宦见交情，惟忧间易生。

文书只自了，意气若为倾。

幸已符金断，终然为玉成。

官僚有如此，共保岁寒盟。

杜范

杜范　别张薄兄弟

弱柳含风拂路隅，一尊话别意踌蹰。

相看未了百年事，有约无忘千里书。

到手功名还漫浪，褆身德业念居诸。

原君一语勤相赠，拜赐从今傥不虚。

杜范

杜范　病中和东里寺中作

陋质百不能，补败倚师友。

东里丈人行，幸忝巾屦后。

君诗如秋霁，峭绝森碧岫。

又如万古壑，潺湲泻寒溜。

一手转机轴，四雇无匹偶。

明窗一披读，张胆不论斗。

原分有余光，屡夺自醉酒。

驽骀费剪拂，鞭策谁可久。

徂暑变新凉，一气分六九。

逼仄尘区间，蒸郁未改旧。

心逐林泉佳，病滋面目丑。

起来强力贫，宁敢继富有。

杜范

杜范　步虎辱与予游最久其所为诗文仅窥一二未获搴珠璧之椟而纵观也行李

昔君游我里，诸老皆竞爽。

今逾三十年，百事一非往。

君今来京都，相对各槁项。

清灯话畴昔，未语意先惘。

橐中剩缃帙，挈来耀书榥。

栒虡列群编，金石振逸响。

又如春水阔，縠澜敷浩瀥。

绣韖饫耳闻，锦囊惬心赏。

今夕亦何夕，尘塞为披敞。

吾衰亦久矣，欲勉不可强。

尚主诸老言，种收购卤莽。

雇我困朝饥，羡君富秋穰。

何日遂赋归，相从问陇{田亢}。

滞穗傥可拾，我亦歌击壤。

杜范

杜范　曹娥

举世贪生不足评，舍生取义亦难明。

娥知有父不知死，当日何心较重轻。

杜范

杜范　承见再和用韵

簇簇枝头缀浅黄，鼻通四远熟留藏。

秋於对树疑添色，雨不多时怕减香。

花事索人非易管，诗情得酒为新尝。

丛芳德色惊人句，影下重吟驻夕阳。

杜范

杜范　酬谢韩仲和见赠

丹心空自照，白首欲何成。

踏地方求实，笺天敢为名。

树深秋水净，山远暮云轻。

索我文书外，论交深友生。

杜范

杜范　处静得梅枝为赠以新诗将之漫次韵以谢

花与诗人自目成，荷君持赠半寒灯。

悄然清梦江村里，忘却官身在宛陵。

杜范

杜范　窗前竹

拔地停空翠削成，与凡草木不同荣。

无心到彼难教曲，有节防身只自清。

本是孤根穿草壤，谁令弱杪上云程。

碍檐敲瓦宜芟去，好伴寒松涧壑声。

杜范

杜范　春雨甲子而润泽不违时夏已更秋方虑乾涸一夕沛然优渥矣喜而写情

甲子谣言未足听，沛然甘泽以时行。

平田不耕开渠水，野老谁思逐妇声。

黄倒积云承露重，青翻长浪簸风轻。

贱夫一饱诚为幸，更祝倾河洒甲兵。

杜范

杜范　次陈友韵

企望邻邦百里余，一时文物数名家。

惊人议论铿苍佩，落笔词章粲彩霞。

此日相逢真有幸，何年重会恐无涯。

雇余何以为君别，多愧新诗屡拜嘉。

杜范

杜范　次花翁第二雪

创见飞琼粲晚华，已闻得句压刘叉。

乱随风势斜穿户，谁在云端巧雨花。

恼杀饥乌寻屋角，寒惊宿雁失汀沙。

此时清绝难酬赏，羔酒谁言胜凤茶。

杜范

杜范　次花翁第三雪

拥衾无事可相干，急报飞琼急起看。

推户已成千顷白，倚栏未觉十分寒。

三逢瑞景开心目，几费诗翁琢贤肝。

妙句鼎来方对客，共吟惊喜欲忘餐。

杜范

杜范　次花翁冬日三诗

料理新阳在此朝，休文但觉带宽腰。

懒将漫刺巡门到，病怕时人举酒邀。

强裹青衫空自累，满簪白发不相饶。

冥心久矣随天付，九转还丹不用烧。

杜范

杜范　次花翁冬日三诗

人心天理两相关，无奈花翁尽日闲。

丽服靓妆纷拜节，弊衣短策自怡颜。

已闻瞥尔寻幽去，又见陶然向市还。

住世世尘尘不染，梅花好处即孤山。

杜范

杜范　次花翁冬日三诗

悠然僧舍一柴扉，淡泊如君眼底稀。

山泽肯为仙骨瘦，襟怀自得遁身肥。

有诗盈帙遮空橐，无酒留宾办典衣。

一棹稽山风雪里，便应兴尽雪中归。

杜范

杜范　次花翁喜雪快晴韵

何人急急走灵符，扶醒摐摐十万夫。

隘巷未收穿履迹，短檐已倚晒书儒。

日开雪色如翻手，景属诗家费捻须。

起望四山新入画，翠屏半是粉成图。

杜范

杜范　次花翁自笑韵

村翁活计谢田庄，肯与时人较短长。

余事诗篇陵鲍谢，太平胸次到黄唐。

以通为隐浑无碍，有乐偿贫似略当。

自笑此生成鹘突，谁知鹘突正难量。

杜范

杜范　次会再和

古殿后多竹，虚檐前可床。

炎歳於此却，胸次要人当。

自足萧萧意，时来细细香。

曲肱无一事，闲为属诗忙。

杜范

杜范　次沈节推送春韵二首

佳人憔悴怯春衣，日暮楼高酒力微。

流水落花无限恨，一声杜宇又催归。

杜范

杜范　次沈节推送春韵二首

一年春事逐飞蓬，燕语千愁诉未通。

不竹谁家深院落，卷帘准拟纳薰风。

杜范

杜范　次沈节推韵

春工剪水巧先呈，不夜寒光满地琼。

独捻冰须搜雪句，此时谁解与同盟。

杜范

杜范　次韵草堂

心事崔嵬日不如，愁端丛起蔓难图。

残山剩水鸟声怨，落日微云雁影孤。

妙句耸闻惊昨梦，寒窗细读慰来苏。

许身已在羲皇上，降志犹能念昔吾。

杜范

杜范　次韵草堂二首

月荡秋光滴翠空，英英寒色万山同。

一年奇事惟今夕，雇我萎然卧病中。

杜范

杜范　次韵草堂二首

中秋有约醉南湖，料此清光已不孤。

枕上不堪良夜永，起来犹强作伊吾。

杜范

杜范　次韵十一叔芍药五绝

白白朱朱扫地残，尚余红芍带春妍。

娉婷自笑成孤语，困倚芳丛背日眠。

杜范

杜范　次韵十一叔芍药五绝

簇簇妖红裛露鲜，春工烂漫乞君看。

心期点检都无可，幸有花盟独未寒。

杜范

杜范　次韵十一叔芍药五绝

心事摧残厌世喧，眼前能复问媸妍。

故园春色还依旧，此日看花意不然。

杜范

杜范　次韵十一叔芍药五绝

手把春花已后春，锦容入眼更成新。

凭栏落日浑无□，倍觉君诗信有神。

杜范

杜范　次韵十一叔芍药五绝

寒暑回还日日新，数枝留得几多春。

君能弹压凭佳句，一段清襟亦可人。

杜范

杜范　次赵贵方九里松独行韵

道机已熟绝防闲，纵步来寻兴里山。

残雪点衣消酒醉，晚风吹鬓带诗还。

妙年羡子欢悰足，走宦愁予乐事悭。

安得相从尘纲外，快将如意碎青珊。

杜范

杜范　次郑府判金字韵

巇岖来北固，邂逅识南金。

未觉人间役，欣同物外心。

灯花残也半，桂子落秋深。

细听朱弦曲，寥寥大雅音。

杜范

杜范　次宗司法云字韵

我来縠水偿披云，秋堂霭霭生春薰。

落笔盘空斗神速，刮眼一破平生闻。

自笑黏黐日凭案，抽思索句曾未半。

弱步何由附天骥，肝胆轮囷惭寸管。

杜范

杜范　大龙湫

半世名闻始见之，洞心无语立多时。

经行处处皆奇绝，此比诸峰更绝奇。

杜范

杜范　大雨喜成小诗吾百里

飆飆万目望穹苍，连日雷车走阿香。

不用瓮中留蜥蜴，已闻野外舞商羊。

滂沱施泽盈千浍，{禾罢}稏收功可万箱。

令尹爱民天所相，三年境内乐穰穰。

杜范

杜范　代菊对

未有渊明先有我，何人唤我作渊明。

东篱宛在南山下，谁向秋风管落英。

杜范

杜范　道傍见梅

一树栖残雪，不禁春夜霜。

香飘非宝篆，粉褪厌时妆。

且合收余白，应难待晚黄，

自便篱落好，榛棘不相妨。

杜范

杜范　道中戏成

造物人言是小儿，偶然赵样与儿嬉。

不过几块粗顽石，博得人夸几个奇。

杜范

杜范　得光字

挂起梧桐月，先成一夜霜。

与君飞大白，一口吸秋光。

杜范

杜范　得雪称贺马上得五十六字

昨夜同云犹未合，晓来一色变山河。

料应天上梅花早，吹落人间柳絮多。

酒兴处怜今老矣，诗肠无奈此情何。

银杯逐马天阶路，何似寒江伴钓蓑。

杜范

杜范　登山述怀

抆泪别妻子，登山望归舟。

舟远望不及，岩溜鸣咿嗄。

足纎坐绝顶，晚色忽已稠。

凄其杜宇声，问我胡为留。

抚襟独浩叹，泪下不可收。

三年足别离，此泪良有由。

区区驹隙中，为形役不休。

为形役尚可，为人役何求。

渊明独何人，我乃如拘囚。

亲老方倚门，甘旨谁供羞。

子幼未知学，择师谁与谋。

鬼蜮闪光怪，虎豹嗥昏幽。

世路委丛棘，吾道若缀旒。

岂无知我者，应谓我心忧。

杜范

杜范　电

玉女开天笑，骊龙弄月珠。

照眸千壑满，应手一丝我。

晻映同云表，行移转海隅。

田夫占北极，明日雨平铺。

杜范

杜范　丁丑别金坛刘漫塘七首

黄绮避世翁，万乘轻商颜。

翻然为羽翼，国本安泰山。

出处义与比，盛衰世相关。

怀古诵考盘，令人欲长叹。

杜范

杜范　丁丑别金坛刘漫塘七首

崇山郁嵯峨，千章自交阴。

培楼植松柏，斧斤日相寻。

物小固不容，名大亦难任。

智哉甯夫子，其愚非本心。

杜范

杜范　丁丑别金坛刘漫塘七首

北风吹夏律，草木尘沙昏。

枝叶曾未害，根本难具论。

肉食谋何有，家食徒殷勤。

谁能起东山，扫翳扶朝暾。

杜范

杜范　丁丑别金坛刘漫塘七首

川泽升为雨，霈然周四郊。

有水行地中，溉灌亦良劳。

势和固有限，戛哉加分毫。

为义分内耳，谁言薄云高。

杜范

杜范　丁丑别金坛刘漫塘七首

词章道之华，於世非少补。

施之匪其宜，文绣被泥土。

自昔重立言，一语万钧弩。

谁其厌来者，是非实千古。

杜范

杜范　丁丑别金坛刘漫塘七首

女萝去长松，藉藉纷委地。

蒙瞍辞诏相，十步九颠踬。

弱昧惭陋质，先生未终弃。

再拜原有闻，服膺敢失坠。

杜范

杜范　丁丑别金坛刘漫塘七首

人生玩岁月，世事变朝暮。

三年在门墙，一日泣岐咱。

窗前长新绿，生意自呈露。

原君日强饭，安排济时具。

杜范

杜范　丁卯九月十夜观月

草露团团夜气浓，一天明月半弯弓。

光涵万顷澄秋霁，影落千山接翠空。

毫发不迷孤照处，胆肝尽露广寒宫。

回廊独步浑无觉，似是泠然驾远风。

杜范

杜范　冬至展墓偶成

至日冲寒扫墓墟，凄然一拜一欷嘘。

蓼莪恨与云无际，常棣愁催雪满裾。

误落世尘惊日月，谩牵吏鞅废诗书。

回头更看诸儿侄，门户支撑正要渠。

杜范

杜范　方山和篇再和韵

殷勤里社间，谈笑文字会。

平生一尊酒，无虑千百醉。

问梅穷涧冈，乐事引其最。

风霜尽木末，冰雪封户外。

谁其念岑寂，自昨以颠沛。

岁寒二三友，已不数苍桧。

卓彼方山翁，自许行偕辈。

古心味玄酒，於世百不嗜。

小小诵佳篇，搜句亦奇伟。

年来久不作，吾党几丧气。

珠璧忽堕前，畴昔曾梦寐。

三咏结束语，坐令百感至。

来者恐未然，往者非所计。

汗青几名节，徒起千载喟。

杜范

杜范　方山有求转语之作并用韵二章

观物非外索，具眼以心会。

微阳花病槁，宁供等闲醉。

我尝课前作，无言乃为最。

譬彼清庙瑟，一唱弦越外。

万卉染春色，生意岂不沛。

何物漏天机，一点映寒桧。

我欲屋溪曲，种竹十数辈。

痚影浸清浅，作此苦淡嗜。

方山於此花，论交亦久矣。

憔悴对冰雪，中有盖世气。

向来多朋从，痛饮忘夜寐。

旧事俱已非，尚善诗押至。

俯就相唱酬，殆为后来计。

一花未足多，夫子亦何喟。

杜范

杜范　方山有求转语之作并用韵二章

四时冬复春，造化一机会。

朔风空草木，余卉犹病醉。

梅花於其间，居殿复居最。

三春在何许，不右粉须外。

我尝玩兹理，若决江河沛。

冰壑卧寒松，雪岭立老桧。

见命谓受独，落落一二辈。

有此不改节，不与世同嗜。

抱贞开化元，此花而已矣。

整刷此精神，寸草亦生气。

嗟嗟迷复者，胶辮随寤寐。

萌蘖寻斧斤，岂知七日至。

击壤咏天根，巧历不能计。

持以印梅花，无语独叹喟。

杜范

杜范　飞雪未已可谓佳端约判簿判务二丈同登尊经阁

万顷琼瑶烂不收，从今便合庆来牟。

与君莫负登临约，不是偷闲作浪游。

杜范

杜范　奉祀礼毕饮福有感偶成

忆昔少年日，拜起随父兄。

饭羹集邻里，果粽罗罗豆登。

坐有白发翁，感叹或涕零。

我时百不解，一饱追侪朋。

岁月忽已晚，半生如飞霆。

鬓影吹秋风，览韵良自惊。

父兄不可见，黍稷恐非馨。

跪拜蒇常礼，苦泪空填膺。

呼儿共饮福，百感心未平。

古今一俯仰，生死同梦醒。

此去宁几秋，况复较枯荣。

收泪且举爵，行行付交承。

杜范

杜范　伏蒙赐和复用韵二章拜呈可谓出愧炫媸惟自叙鄙怀并以见区区敬慕之

道在行藏自古艰，为贫偶出未能还。

一从举手遮西日，已恐移文在北山。

身入微官韁锁里，心惭大隐市朝间。

浮云富贵非吾事，便有功名亦等闲。

杜范

杜范　伏蒙赐和复用韵二章拜呈可谓出愧炫媸惟自叙鄙怀并以见区区敬慕之

学道辛勤历万艰，精神见性本无还。

齐眉自可供瓢乐，携手何须去鹿山。

谓介谓通非所在，不夷不惠处其间。

自怜尘俗心独在，即席抠衣原少闲。

杜范

杜范　复用韵以见别情

插架牙签富邺侯，戏将翰墨此中游。

紫萸黄菊家家酒，巨轴长篇字字秋。

谈笑不堪增恋嫪，简书无奈怕淹留。

人生聚散真萍梗，咫尺应能见九州。

杜范

杜范　赋夏肯父所性堂

心外非吾有，区间忝尔生。

道原无欠剩，物与共流行。

绳瓮谁言辱，旗常未足荣。

反躬深体认，莫浪付诗情。

杜范

杜范　高兄徐仓高弟和刘公之两绝见寄再韵谢之

我辈周旋实地中，此身穷处此心通。

荷君一见如平素，迹未相亲味已同。

杜范

杜范　高兄徐仓高弟和刘公之两绝见寄再韵谢之

袖手闲居德日新，静安增伴四时春。

君方入室慰此老，肯作浮阳愧古人。

杜范

杜范　耕甫弟寄示秋怀二章冗不能皆和次韵后章谩见爱助之意

杜曲传诗书，百年植门户。

汝少秀而贤，中上期可语。

胡然织锦机，未半已投杼。

谢彼游冶徒，前功尚可补。

堕身泥滓中，起秽实自取。

细读玉汝章，此意可近古。

凡物甘以坏，其成在坚苦。

要须心自鞭，勿以言浪许。

它时观厥成，一笑相尔汝。

杜范

杜范　耕甫归书约信二字为别二首

水失其防，一决莫止。

人心惟危，殆亦若此。

曾子之守，传羽在是。

以约失之，盖亦鲜矣。

杜范

杜范　耕甫归书约信二字为别二首

实之谓信，言巽行果。

言有不实，自丧厥我。

谁其掩之，不善已播。

人而无信，不知其可。

杜范

杜范　恭谢侍读仁皇训典彻章御赐杜工部紫宸殿诗退朝口号并鞍马香茶

於赫仁皇训典垂，宽慈实德太平基。

鸿图植远文孙绍，燕翼谋深烈祖贻。

宝历初更思善治，瑶编久阅抚良规。

平平王道今犹昔，海宇雍熙庶可期。

杜范

杜范　恭谢侍读仁皇训典彻章御赐杜工部紫宸殿诗退朝口号并鞍马香茶

丹地从容接细毡，岂徒口耳漫周旋。

帝王家法由心法，典策言传以道传。

章彻诵筵天意悦，恩隆赐典露华鲜。

礼文稽古皆成宪，主德由斯志罔愆。

杜范

杜范　恭谢侍读仁皇训典彻章御赐杜工部紫宸殿诗退朝口号并鞍马香茶

微臣何幸而经帷，宠渥便蕃亦例施。

鸾凤惊飞高晋帖，夔龙会送借唐诗。

灵鞠甘露排忧困，骏马雕鞍念老羸。

自愧无功难称塞，孤臣耿耿只天知。

杜范

杜范　龚叔虎秋实堂

人心分内外，学道谨趋舍。

巧令世所贤，木讷人谓野。

至圣垂大训，夫岂欺我者。

阳和发天葩，烂其映春斝。

一朝随狂风，殆不如土苴。

秋至万宝万，结束槁叶下。

一一抱天根，真理不容假，

持以荐豆笾，洁诚神所嘏。

孔门德行科，卓尔先游夏。

汉世躬行人，未肯孙班马。

照影空自妍，心事形面赭。

美璞藏至用，不琢存大雅。

诗篇匪君重，闭户自汛洒。

余言亦已多，尚口不如哑。

杜范

杜范　归自漕司试院到桐庐晚偶成

归棹便风泝古流，一杯独酌兴悠悠。

夕阳蘸水金窝沸，暮霭笼山紫幕浮。

牧笛村村分路入，渔帆浦浦带烟收。

丹青此处难为手，更有羁情不奈秋。

杜范

杜范　归自明远醉中作

觞豆论交今岂无，肺肝相与古来少。

我今宦游双溪上，一见为僚尽倾倒。

吏尘终日何没没，休汗有盟方皦皦。

点检春事今几何，残红满地纷不扫。

明远奇观雄此邦，倚栏一望云缥缈。

泼眼争光堤面流，伤心不尽天涯草。

文楸得失亦漫尔，投壶成败供一笑。

酒酣耳热声乌乌，语到难言心悄悄。

一切置之姑勿道，四时风月殊未了。

鬓华知复为谁老，我辈心事要论讨。

尚喜后会今有期，谁其识之有鸥鸟。

杜范

杜范　国正丈和间齐物之论扫去轨辙超然形外所进高矣读之敬叹不自揣再用

钟鼎非猣利，山林非猣名。

古来豪杰士，不待文王兴。

得时舒气焰，宇宙生光精。

失时卷机轴，圭荜韬纬经。

神龙冬亦蛰，蟋蟀秋乃鸣。

饮醇未同醉，啜醨还独醒。

泛观疑自戾，反视不失平。

人言惠与夷，宁知和非清。

膏沃照几室，火传非两灯。

但使本根在，毋夸知力能。

协一虽奥理，不齐本物情。

聊借庄生语，一吐胸中英。

看君鼓天翼，事业扬帝庭。

杜范

杜范　汉中行

思昔汉中殆，羯奴自荒逖。

驱侵警边陲，腥臊污华国。

官守蒙胡尘，宫庙入胡域。

奸回执国命，地土轻弃掷。

倒悬头足互，妖氛日月黑。

念之不忍言，言之泪沾臆。

寿皇雄武姿，一洗曾是得。

祖宗固有灵，何以重此慼。

忠贤固有心，何以久阻抑。

忍耻坐薪亦几年，生聚教训亦纤悉。

昨者飞诏天上来，积秽坐欲一朝涤。

忘形感愤泣东南，气生果锐吞西北。

似闻元戎已启行，官军所到无勍敌。

倒戈横尸四十里，搴旗获马六千匹。

长安遗老今尚在，壶浆筐篚输悃逼。

勇威义气有如此，鼎鱼斗沸真假息。

事虽未必合所闻，要之天地当开辟。

池鱼一日羊角上，此理从来有通塞。

世人信古今人非，动把国事和嘲趖。

胡憯不念涵煦恩，坐看行人斗道侧。

嗟予少小则古昔，有志未就夺弱植。

茅檐独对参斗横，百感交还必须节屡击。

男儿出世岂无为，七尺非供蝼蚁食。

当年幕庭三诵人，乃有洙泗诗礼客。

岂作今人蠹简编，琢肾雕肝缉文墨。

干戈社稷不入用，有作以糜煮砂砾。

我欲匹马胡儿中，直指燕山以功勒。

杜范

杜范　何君智父之堂名以云岫袁蒙斋记之智父以示余漫成绝句

谷里深藏岂自珍，须臾触石上天津。

悠然一片心何在，说道无心却误人。

杜范

杜范　和高吉父六绝

端为稽田赋未均，一时板籍尽更新。

三年敢作贤劳叹，政恐才痚负邑人。

杜范

杜范　和高吉父六绝

麦陇吹风饼饵香，桑畦映日纎丝光。

晚春好诵归田赋，问汝胡为两鬓霜。

杜范

杜范　和高吉父六绝

饮啄於人似有缘，又将尘面对瞿昙。

儒冠未必非相误，时听钟声静夜参。

杜范

杜范　和高吉父六绝

平生羽懒怕逢迎，相望何时可合并。

妙语贯珠分在手，山斋快读晚风轻。

杜范

杜范　和高吉父六绝

工部文章裕后昆，桥斋遗稿炯然存。

偶拈同谷悲歌句，又把愁肠搅一番。

杜范

杜范　和高吉父六绝

世事纷纷起笑端，五云深处最高寒。

与君便好寻前约，霁月难同俗眼看。

杜范

杜范　和耕甫弟梅

数点冰葩与雪宜，有人著眼水边篱。

从渠痚影初传句，自此清吟未有诗。

曾到孤山飞鹤处，恰思偃树跨鲸时。

李园莫负春风约，应有当年未折枝。

杜范

杜范　和贵方韵

万物由来备一身，要教纯熟在持循。

莫嫌恶浊浮埃界，自做分明实地人。

培养確知心是圣，工夫岂费笔如神。

羡君精进追前哲，愧我衰颓落世尘。

杜范

杜范　和韩蕺山见赠绝句

世纲缠身未得归，但劳清梦到林扉。

高人误作班行看，只是山中一布衣。

杜范

杜范　和花翁盆梅

绝涧移来近市园，又还移入卖花分。

体蟠一簇皆心匝，肤裂千梢尚手痕。

试问低回随俗态，何如峭直抱孤根。

岁寒风节应无恙，鲁兀须知自有尊。

杜范

杜范　和花翁自咏

愚拙天真未易全，如翁自许岂其然。

剩将诗句酬花债，只把春衣办酒钱。

仅六尺床皆乐地，方千里旱自丰年。

瞿昙老子都曾学，曾学为儒也学仙。

杜范

杜范　和会之二绝

饤虀{左竹下刍}酿挹仙霞，味到诗情分外佳。

应把梅花应彭泽，不辞漉酒污巾纱。

杜范

杜范　和会之二绝

爱景探春意已生，新诗新酿一时成。

遥知独酌微吟处，霜月应多别处明。

杜范

杜范　和澧州喜雨韵

秋色在何许，浮岚叠翠间。

江清双鸟渡，天阔片云闲。

雅量肩文举，新诗压子山。

更深听远溜，哦咏答溅溅。

杜范

杜范　和林簿二诗

忧喜从来巧聚门，则人有足未为尊。

人生何用家万石，世事还输酒一尊。

荒径赋归人已远，急流勇退意犹存。

功名千古成何呈，眼底荣枯不足论。

杜范

杜范　和林簿二诗

宦途元自险於山，我辈孤寒分外难。

萧寺羡君成胜概，新诗为我解愁端。

知叹落落无三语，底事区区为一官。

初夏北窗新枕簟，碧梧昼影正清团。

杜范

杜范　和刘会之野堂韵

草草春又过，凄晦风雨夕。

三年乌伤梦，不断一区宅。

台山在何许，空有尘满屐。

英英江夏公，老龙蟠古泽。

寻胜著幽宇，搜奇列佳石。

可斋不出门，亦复为渠役。

酒酣对崔嵬，寸管凌千尺。

念我萧寺中，远赠烦走力。

隐几读妙句，缅怀宾主席。

何当谢吏纲，足蹑堂上客。

杜范

杜范　和六十叔二绝

夕阳有意为人留，斜映寒江著小舟。

远目遥岑无限意，不须萧瑟赋悲秋。

杜范

杜范　和六十叔二绝

半窗斜日带东篱，桂子团团已满枝。

朝露晚风并夜月，细看一一是君诗。

杜范

杜范　和讷斋题晓山亭

理粲万象，孰妙孰徼。

卓彼南山，目游心讨。

露气澄澈，净不容扫。

瑟瑟风松，剪剪烟簊。

甘梦未觉，一声晨鸟。

恐随宾送，岁月空老。

整冠危会，抱膝自笑，

天际飞鸿，健翮矫矫。

一念既彻，何远不到。

我卷我书，岂其弗考。

万动纷起，万虑冥澡。

斯物之格，斯理之奥。

随寓随得，靡间昏晓。

云麓固夷，石壁非峭。

目在而察，炯炯独燎。

有临泰华，或视以渺。

山岂不崇，乃见之小。

扁亭者谁，有揭斯表。

杜范

杜范　和沈节推韵

点检春光向几多，埋头官事暗中过。

萧萧鬓影霜先入，匝匝襟尘镜未磨。

盟会谁令寒晋楚，篇词自幸识阴何。

休文多病多流甚，红药尊前独醉歌。

杜范

杜范　和十九兄梅韵二首

空欲寒花好，荒村野路长。

有怀寻往事，无语搅枯肠。

老气犹无恙，幽姿只自香。

喜君歌白雪，茂对此新阳。

杜范

杜范　和十九兄梅韵二首

语别星霜久，怀人道里长。

江山高著眼，文字饱撑肠。

穷壑生新态，寒梅带旧香。

它年当记忆，有雁过衡阳。

杜范

杜范　和十四兄灵岩偶作

松关开野寺，山色净藜床。

战局谁争胜，夸声或大当。

有人观物静，得句满囊香。

鸥鹭盟犹在，闲中作此忙。

杜范

杜范　和孙司门寄宽堂诗二首

官喜文书少，尘迷岁月迁。

岂无车可出，傥有约宜坚。

傍水寻痚影，裁诗续旧编。

孤山须竟日，去莫买游船。

杜范

杜范　和孙司门寄宽堂诗二首

靖节非沉湎，行藏岂漫游。

几多经济具，可付醉吟休。

志在存周鼎，悲能学楚囚。

流风千载想，我欲赋登楼。

杜范

杜范　和汪子渊桂花一绝

姮娥剪彩压群芳，一夜秋风入酒囊。

薰彻醉魂清入骨，敢言天下更无香。

杜范

杜范　和吴准十斋所赓刘石涧咏湖山之乐因见示韵

胜赏付飞觞诗，读人妙嚼芳。

荷君相抆拭，容我共清凉。

湛欲人空老，偷闲策最长。

高峰应更好，何日级桄榔。

杜范

杜范　和阳秀才惠诗七绝

半菽生涯志九霄，诗篇妙处压刘曹。

朵颐钟鼎人都错，自有灵龟价最高。

杜范

杜范　和阳秀才惠诗七绝

夜光那肯暗投人，至宝何须借所因。

袖有明珠来遗我，荷君此意重千钧。

杜范

杜范　和阳秀才惠诗七绝

区区敢计一身存，剥尽皮毛尚有根。

有客款门歌慷慨，清负为我濯尘褌。

杜范

杜范　和阳秀才惠诗七绝

百年坠典一朝行，疾痛谁知赤子情。

劳瘁可曾沾小惠，追呼蚤已困苛征。

杜范

杜范　和阳秀才惠诗七绝

载籍重修旧额存，从今便可养胚膠。

只愁均赋无良未能，巨室逃杨复放豚。

杜范

杜范　和阳秀才惠诗七绝

事已垂成虑正长，民风安得反醇庞。

交征上下方旁午，何以为谋淑此邦。

杜范

杜范　和阳秀才惠诗七绝

三载尘埃积寸心，空斋暗锁一床琴。

忽闻宫徽相勾引，聊整徽弦发旧音。

杜范

杜范　和阳字韵

又还秋色到萸觞，检点东篱次第黄。

碧水连天无限思，栏杆无奈带斜阳。

杜范

杜范　和杨兄二绝

诗人过我辱高轩，坐觉尘埃不敢干。

三寸古今谈不了，明珠落落走金盘。

杜范

杜范　和杨兄二绝

三年尝尽万间关，力怯强弓寸寸弯。

何日变成闲世界，与君夜月对湖山。

杜范

杜范　和杨兄两诗

鲁教寂寥邹辨已，异端塞路日殷繁。

宝丝远缉千年绪，古鉴新磨一世昏。

正道以身为屏翰，真儒於此见渊源。

缄来遗像知君意，百世师模俨若存。

杜范

杜范　和杨兄两诗

望断家山两地悬，白云何处涕潸然。

吏尘岁月知无几，宦海风涛幸有边。

已是雪霜催岁晚，又还花柳放春妍。

起予妙语令深省，碧眼相看话百年。

杜范

杜范　和杨兄五言二首

羁栖余两载，尘扰费三思。

愧匪江陵掾，空多东野诗。

佩囊无限富，击钵已嫌迟。

细读停云句，多应负所期。

杜范

杜范　和杨兄五言二首

纳履终朝役，挑灯独夜思。

功名非我事，风月负君诗。

菽水谋多拙，山林计未迟。

江村梅正好，珍重岁寒期。

杜范

杜范　和赵山甫海棠

春风得意酌霞觞，翠袖宁禁白露霜。

欲向月宫收剩馥，晓窗强理背时妆。

杜范

杜范　和郑府判秋闱行

秋云黄，日月忙，

登选才俊收词章。操觚搦翰换钟鼎，

往往冰炭交中肠。柯山多士称海内，

勇气洗尽古战场。笑挥笔阵示整暇，

洒洒胸中书传香。此邦昔日龙头客，

前后相辉九霄翮。山川孕秀不乏人，

想已津津动颜色。题舆左岳得儒英，

行整速步趋天庭。金薤琳琅耀光彩，

不学砌下寒蛩鸣。盖世功名人共许，

赤手欲搏南山虎。暂来秋院镇文场，

坐使千袍同鼓舞。我昔贪困如匡衡，

邻灯夜照峥嵘。区区薄宦亦谩尔，

役役尘埃愧此生。浅学幽深虽未烛，

到耳独能辨丝竹。从今著意听文鸣，

会使嘤嘤出幽谷。荆璞照耀非常珍，

天衢整步凌通津。与人轩辟破畦畛，

满怀拍拍无非春。我如枥骥异远道，

志在千里身未到。朼来此地寻文盟，

平生心事为倾倒。饱德醉义乐有余，

况有兰玉芬庭除。谐笑云云殊未厌，

盘飧夜半劳兵厨。依依此情那忍去，

自恨尘鞍难久驻。伫看飞诏自天来，

殿前剩作摩空赋。

杜范

杜范　和郑府判韵

万里扶摇整飞翮，自是凌云九霄客。

黄槐白紵秋风高，借君弹压添颜色。

奉檄校文真误推，多才视我蚿与夔。

竭力拒敢辞钝迟，寒芒在上方辉辉。







卷73

杜范

杜范　和宗司法与郑府判韵

毫端收尽九秋清，凡目容窥巨海惊。

别驾锦囊夸李贺，参军石鼎续弥明。

珠玑错落交辉映，金石铿锵迭奏成。

迷道原君相指似，敢辞驽钝策孤征。

杜范

杜范　和宗司法与郑府判韵

候虫啧啧泣秋清，节物还令壮士惊。

人在九原谁可作，月横千里自增明。

诗坛尚幸从盟约，句法于今识老成。

自愧枯肠如罄室，只愁有债未宽征。

杜范

杜范　花翁将归婺女因为江西游有长篇留别社中次韵送之

旷士隘宇宙，孰为君家山。

逸兴渺湖海，熟遣君意还。

胡然动行色，便欲和惨颜。

新篇写襟素，和章就词班。

亦念尘坱客，肯照窗几间。

怀旧徒感怆，搜语愧冥顽。

两年重忧患，悲涕不胜潸。

一身缠痬疾，形骸顿已孱。

签天凡几疏，无路扣九关。

望绝钟鼎贵，分甘茅衡踚。

薾然一疲驽，不原十二闲。

送君为心折，把酒惭量悭。

行行速京洛，去去难追攀。

莫上八咏楼，且宿双溪滩。

为问赤松子，世道何其艰。

杜范

杜范　黄兄宇出示汤丈追和春日诗适有会余情者次韵

君不见西山凛凛百世师，忍穷受饿终采蕨。

又不见愧谬遗臭几千载，当年方丈厌肥滑。

孰得孰失试大观，较若五味辨甘辣。

冶容媚世吁可怜，羞面雇影自涂抹。

名利物我争锱铢，语笑诩诩已衷甲。

方嗟天际暮云深，还见墙阴春草茁。

旨哉君诗良起予，重把心事为君说。

百年功名亦漫尔，尘路投踪何日脱。

杜范

杜范　己卯夏忧雨偶作

昨者忧不足，今者厌有余。

垂垂匝晓夕，滟滟平浍渠。

苗事方用壮，过潦非所虞。

但虑盈与亏，理或相乘除。

它日傥望霓，神贶俱堕虚。

造物原有终，屯膏时其输。

自此大有年，大书不一书。

饱饭乐田社，一官徒区区。

杜范

杜范　己已登玉峰亭二首

与君携手上峦坡，多少尘襟尽刮磨。

一鸟横边秋霭淡，片云归处夕阳多。

潮来万里翻明练，山簇千峰列翠螺。

次地不堪归去早，欠看明月涨清波。

杜范

杜范　己已登玉峰亭二首

杖藜无事历危坡，一片清寒镜面磨。

极目尽时知水阔，置身高处见秋多。

此时不著登山屐，到处还成测海螺。

遥想高人闲物外，故应不与世同波。

杜范

杜范　继和严君壁上韵

山舍榱楹朽蠹余，朼来小圃作闲居。

推移宁免人间世，酒落还同心地初。

鸥鹭齐盟忘物我，薜萝交翠映簪裾。

恭惟不负传心印，已把浮生付六如。

杜范

杜范　寄题芦洲

幽人作计筑幽居，傍水为亭手植芦。

何爱世间闲草木，只缘胸次有江湖。

杜范

杜范　借韵呈宽堂

坦然宽德是居身，又有疲甿要拊循。

镜净不过方寸地，海涵何止百千人。

呻吟望赐多沟壑，晚闲为霖几怪神。

膏泽未能周海宇，祝公先静一州尘。

杜范

杜范　九月二十六日观水

滔滔随岫远，{氵亹}{氵亹}浸沙寒。

万古去不极，几人来此看。

放乎知有本，逝者若为难。

瞪目斜阳里，双鸥下碧澜。

杜范

杜范　康秋惠诗和其韵二首

春自桃园日正迟，怀人何以慰朝饥。

自怜民事冥烦日，却是诗人得句时。

杜范

杜范　康秋惠诗和其韵二首

观梅诗兴愧何郎，尘鞅埋头岁月长。

力薄何能堪重负，托身犹喜郑公乡。

杜范

杜范　空明洞

莫讶青山小，山因洞得名。

仙人骑鹤去，留迹在空明。

宽堂生辰见招坐中赋小诗为寿。

人以宽而安，道以宽而久。

蹄涔贮污潢，满除翻覆手。

江海无津涯，天地等在受。

宽故静而一，是谓仁者寿。

晴天泛风光，春意入花柳。

一笑登公堂，宽德寓杯酒。

愈宽则愈寿，松柏岁寒友。

杜范

杜范　良月游水乐

久矣闻水乐，邂逅作此游。

林立攒万石，曲迳穿深幽。

豦豣开古洞，下有清浅流。

惜哉非古乐，喷薄皆人谋。

流觞饮山绿，风鬓吹飕飕。

欲归兴未尽，携手湖上楼，

斜阳献万状，浩以百目收。

白鸟去复还，翩翩良自由。

我本山林人，对此多惭羞。

岁月不我与，宴闲其可偷。

便合作归计，老矣安所投。

世事皆漫尔，政恐空白头。

杜范

杜范　林倅到迓之途中小诗

简书奔走日冲冲，偶此郊行兴易浓。

雨意醖成春野意，云容点就晓山容。

纎丝贮色桑条上，饼饵吹香麦陇中。

忽忆故园归去好，云山知隔几千重。

杜范

杜范　灵峰

造物幻奇杰，立石环坚城。

拔地数千尺，变见百怪形，

两夫屹当关，左右排戈兵。

崛起万古雄，护此钟鼓声。

我来自尘寰，一见主目惊。

把酒对此奇，坐使世念轻。

明朝下山去，此石留吾膺。

杜范

杜范　刘百十六兄送梅花大鲫新酒以诗将和其韵四首

尘鬓三年绣水湄，诗怀久矣负良时。

门前喜鹊来相报，知有骚人委色丝。

杜范

杜范　刘百十六兄送梅花大鲫新酒以诗将和其韵四首

寒冰为骨玉为精，篱落横斜数点清。

不见孤山浮动昝，岭头折赠若为情。

杜范

杜范　刘百十六兄送梅花大鲫新酒以诗将和其韵四首

暖日浮光深水湄，鱼方掉尾煦晴时。

巨鳞如掌勤分饷，兴入扁舟动钓丝。

杜范

杜范　刘百十六兄送梅花大鲫新酒以诗将和其韵四首

新簄盎盎泻琼晶，照我襟怀彻底清。

多谢白衣相问劳，举杯无语不胜情。

杜范

杜范　刘人舍携酒有诗和其韵二首

数过流年转瞩中，宦尘休更问穷通。

新诗唤我尘埃梦，孤驿清澄一笑同。

杜范

杜范　刘人舍携酒有诗和其韵二首

匆匆岁事又更新，一气初回万木春。

独有江梅殊未觉，凛然冰雪照诗人。

杜范

杜范　刘上舍以诗送牡丹并酒和之二首

春愁风雨不禁寒，红尽枝头绿已团。

谁遣佳人伴岑寂，初酣卯酒脸匀丹。

杜范

杜范　刘上舍以诗送牡丹并酒和之二首

纷纷万卉委泥沙，独殿春风自一家。

珍重白衣相问劳，醉吟佳句醉看花。

杜范

杜范　罗汉洞

攒空巨石太崔嵬，踊跃山巅亦壮哉。

谁把斧斤挥直下，斫开洞户许人来。

杜范

杜范　罗年能赴兴国前诗未作尝於醉中谩成亦并达之

一笑重逢二十年，自怜镜影已华颠。

谩言世上谁知我，落在人间恐愧天。

理到平时无一事，行须实处著千鞭。

但教千里民安乐，莫使虚名为世传。

杜范

杜范　募兵

召募古来有，今者何其对。

文书急如雨，取办都保间。

百夫不录十，一夫费千钚。

恐被嗜利徒，无能御国患。

老母与少妇，蓬头走江干。

挽之不得留，悲泣声彻天。

母曰我壮子，妇曰我健夫。

衣裳破无补，田园荒未锄。

一朝弃我去，饥寒我何如。

我欲从汝行，生死同一隅，

抑恐惰车气，累汝重汝辜。

今业已分离，把袂略须臾。

拭泪为汝言，汝言无我虞。

戮力济王功，期以斩强胡。

杜范

杜范　南乡舟中偶成

日斜远浦閟朱光，烟抹前山湿翠妆。

自有著身丘壑分，故应遣我水云乡。

便於世上夸钟鼎，何似田间饱稻粱。

手把黄花相问讯，秋风不改旧时香。

杜范

杜范　偶成

短篷支枕看青山，山意闲如人意闲。

飞过白鸥何处宿，宿时莫向急边滩。

杜范

杜范　偶成

喜脱京尘理棹行，归心伫立望危樯。

得风甚饱秋帆腹，顷刻回头失富阳。

杜范

杜范　偶题

雪外乱山才约略，雨中平野更凄迷。

有人支枕篷窗底，卧看群牛渡野溪。

杜范

杜范　偶咏玉簪花

叶带春姿如泼澱，花多秋色似凝酥。

恥疑鹭立清波上，只欠渔舟凑画图。

杜范

杜范　偶属成嵬字韵录呈六十叔二首

溪头徙倚对崔嵬，世上尘愁安在哉。

峭壁千寻翻素练，深崖万古斗雄雷。

空余鸟迹无人到，应有山灵怪我来。

偶尔相逢成胜概，平生襟抱此中开。

杜范

杜范　偶属成嵬字韵录呈六十叔二首

莫令胸次著崔嵬，万事於人何有哉。

欲向悬崖看积雨，几经空谷撼奔雷。

山花无思开还落，溪鸟忘机云复来。

此地逍遥吾足矣，解愁春瓮不须开。

杜范

杜范　七夕歌

象纬昭垂各度躔，牛女之说从何年。

博物有志张茂先，客槎亲见织与牵。

坐令千载羽缪传，遂将浊欲秽清玄。

诗史实录百世贤，亦以俚语形歌篇。

君不见昭阳夜静玉栏边，谁知渔阳万骑横戈鋋。

何如凤箫缥缈缑山巅，举手辞世乘云輟。

我欲浩歌痛饮秋风前，仰视星斗奕奕纷罗骈。

安得壮士横笛一声吹上彻九天。

杜范

杜范　七月二十七午到钓滩登其台偶成二绝

高人作计亦迂哉，千心崔嵬著钓台。

握手故人留不住，有鱼那肯上钩来。

杜范

杜范　七月二十七午到钓滩登其台偶成二绝

忆昔斯堂醉晚风，壁间岁月已无踪。

谁知千古留名字，只在当年把钓中。

杜范

杜范　清贞褚道士携罗丈唱和访余求诗予非能诗者辞不获力拙次韵能不以狂

冀北奇才万马空，惊人佳句墨深浓。

春风桃李人应识，要看寒溪涧底松。

杜范

杜范　清真褚道士携罗丈唱和访余求诗予非能诗者辞不获力拙次韵能不以狂

远寻幽侣对清闲，落笔烟霞写壮观。

不杂红尘随处适，独将青眼个中看。

云飞碧落无心到，月浸清波彻底寒。

遥想衔杯当日意，洒然新沐欲弹冠。

杜范

杜范　丘知府挽诗

弟兄鼎誉人争羡，富贵随时报未均。

领阁清班非不遇，持麾重选遽成尘。

世夸人物今何在，志在诗书竟莫伸。

笑语诙谐犹在耳，忽闻远讣恐非真。

杜范

杜范　秋游雁荡道中

遥睇前峰已出奇，从今便合办新诗。

山灵似是知予意，拥翠来迎步步移。

杜范

杜范　壬申九月初十归自邑中两绝

雁宿沙头水月明，无端惊起两三声。

孤飞缥缈知何处，影落寒江浪已平。

杜范

杜范　壬申九月初十归自邑中两绝

风清露肃片云闲，耿耿寒光沐万山。

满目琼楼高著脚，岂知身复在人间。

杜范

杜范　三用韵谢孙花翁赵宽堂赵贵方见和

金飚荡天末，清泠聚兹花。

凛然傲且拒，霜天肩正差。

好事共一观，目眩五色霞。

但此尉寂寞，那复矜荣华。

谁无兰蕙姿，谁无桃杏葩。

秋边竟谁语，短瓶插交加。

但知爱风味，何必加齿牙。

未能输一醉，有兴浩无涯。

杜范

杜范　三月某日有感而书

敏不可恃，钝宜自强。

诗酒荒嬉，恐暴汝良。

我日衰惰，赖汝以张。

安肆日偷，古训洋洋。

我与伯氏，短檠夜书。

砽砽待旦，我所不如。

每一念之，抆涕痛乎。

嗣而昌之，其后人欤。

杜范

杜范　十二月初六日出郊途只值雪偶成小律诗

宦尘役役走长涂，岁晚离家只自吁。

风入破舆寒彻骨，雪穿痚幌秘沾须。

横陈瑞色今如许，定似丰年可大书。

州县徒劳何敢惮，万家温饱即吾庐。

杜范

杜范　十二月初六日栖嬾和方山

携手喜初晴，夜光列星汉。

栖嬾壁上图，昿於此乎看。

诗翁为抽思，宫徵手自案。

一醉不敢辞，斗胆破崖岸。

杜范

杜范　十五日十九兄到衫小饮有诗和之

晚色烟霞好，寒山雪月明。

赏心闻鹊喜，醉脸任狸形。

银烛辉蓬户，冰花烁胆瓶。

读君断肠句，孤雁欲吞声。

杜范

杜范　石梁

它山不数碎如拳，有此撑空万古寒。

好个山中廊庙具，游人浪作石梁看。

杜范

杜范　是夜闻十六兄雪中有作次韵

晚山栖半白，晚岫勒斜红。

草草三杯里，悠悠一笑中。

喜君才磊魄，雇我意蒙茸。

伯仲壎篪处，空嗟不与同。

杜范

杜范　书于位斋自戒并示诸子

晦以昭明德，怯以成勇功。

用拙巧莫尚，持静动攸宗。

惟柔养真刚自下升高崇。虚可使实积，

小乃与大通。守约博有归，

味淡甘无穷。万里以是观，

一心须自融。戒哉骄与盈，

外强中空空。

杜范

杜范　水帘谷

巨崖森四立，豣洞费有瞻。

鸟道穿危磴，虬松奋老髯。

岩高全似砌，水小不成帘。

半生才此见，虽倦未应嫌。

杜范

杜范　送耕甫弟赴补

所性常存存，危者惟人心。

子才秀吾宗，一歕凡马喑。

俊快恐易蹶，谨勿轻千金。

贤关集多士，辔策方髒髒。

功名亦漫尔，培护在资深。

我尝评京华，真是秽浊林。

绳约稍自宽，一纵不可寻。

蚤夜贪倚门，翼翼如有临。

亟归慰慈抱，毋浪花边吟。

杜范

杜范　送罗年能赴兴国

句金与君别，忽忽二十年。

君滋厉素节，我已羞华颠。

转物有玄机，扫翳还青天。

群耳共耸听，明诏方改元。

笃意召诸老，高爵升从贤。

执麾不可挽，问君胡为然。

一气才作新，万卉皆争妍。

雪霜谁谓无，松柏良自坚。

操主不厌危，知机常虑先。

承流惠疲氓，调俗畅新弦。

送日徒京尘，班春胜著鞭。

雇我足尚絷，羡君翮方翩。

数里已云隔，千里其可前。

有怀空感恻，何时解拘挛。

卓哉漫塘翁，邈在云山边。

烦君招衡门，为我致问言。

万牛应莫回，世事如风烟。

杜范

杜范　送石宰

朔风搅长林，凝冰封厚地。

人嗟行路难，君行亦易易。

句金号岩邑，日事纷万蝟。

群情一龃龉，烦言四腾沸。

长吏不足严，去之若下缒。

俯仰十年间，转足几颠踬。

君材万斛鼎，几然国重器。

小试莅兹邑，斩斩常正义。

百炼刚莫夺，豪猾斂手避。

惠人郑之侨，始亦遭怨詈。

三年舆诵闻，人情见真伪。

君来弊俗，固有不得志。

抗之如不克，浮言吁可畏。

论定要以久，克终乃为贵。

谤讟变惧谣，君政本不异。

字民有隐德，动人皆实意。

嘉绩今报成，坐洗十年愧。

民俗岂相远，己治人亦治。

我本山泽舑，强颜领一尉。

弱植愧匪材，久矣辱大芘。

倾倒罄心腹，抚爱殊愧类。

我亦为知己，奔走常尽瘁。

君今造清朝，行李挟佳气。

我方困尘役，何心逃吏议。

世道就浅铗，人心竞功利。

俗子不足言，志士或窘匮。

规摹与事业，两者略相似。

原君恢宏纲，大用见经纬。

江梅受命独，奇节凌趐屃。

折取岁寒枝，掺祛以相遗。

此物君固有，珍重调鼎味。

更须厚培植，华实处根底。

杜范

杜范　送汤仲能国正以直言去国

朔风剪木末，硕果悬孤危。

邈矣冥飞鸿，异哉闻鸣鸱。

暮云结愁阴，送君江之湄。

去者挽莫留，留者良自悲。

何当谢尘鞅，鼓枻相追随。

杜范

杜范　送夏肯父赴补

之子问行李，策足游上都。

晚风吹客袂，话别聊踌躇。

朝家渴多士，璧水来英儒。

子志横四海，亦复随群趋。

磨砺强国策，它时剪骄胡。

卓彼漫塘翁，一壑老壮图。

万牛挽不前，世事付长吁。

君欲访隐所，为问今何如。

杜范

杜范　送赵宽堂二首

马塍眩朱白，孤白自痚影。

冰雪几岁寒，谁解为渠领。

李园百树花，人与凡木屏。

湿藓囘春风，猿鹤并刷整。

为我一酹之，往事莫重省。

杜范

杜范　送赵宽堂二首

两片两山云，偶尔连空飞。

一去向空谷，一留伴残晖。

招招浙江渡，激激风吹衣。

仰头有鸿鹄，孰使主事违。

何时黄山边，把酒话昨非。

杜范

杜范　送子谨叔

古道日凋弊，人心竞险薄。

风雨晦朝暮，平陆变沟壑。

归来寻故庐，六窗静犹昨。

殷勤时拂拭，埃尘易侵剥。

杜范

杜范　送子谨叔

大圣不可作，立言百代尊。

开卷读且想，凛凛俨若存。

古今宁异辙，岂徒资讨论，

检点作用处，圣愚从此人。

记诵不足言，为道忌多门。

杜范

杜范　送子谨叔

大雅久不作，文士日以众。

缵缉斗新美，靡靡相溃澒。

春禽转巧舌，但可供好弄。

取之以终身，只字不可用。

杜范

杜范　送子谨叔

少小从君游，忽已各壮年。

蒙铜未披发，忧孽故熏煎。

羡君怀利器，吾宗秀而贤。

刮摩尽结实，涵揉归本源。

杜范

杜范　送子谨叔

聚首日嬉戏，胡乃遽言别。

囘首十年间，坐令肝胆裂。

东阳古佳地，先民有遗烈。

为我一酹之，山寒水清绝。

杜范　酥溪寺舍窗前有黄金间璧玉竹可爱谩作二十字

许撞题

中土太淡素，东皇染半节。

此君已不群，此种暴′奇绝。

杜范

杜范　宿兴善寺成小绝

废寺悠然殿宇空，早寒催雪撼山风。

急投小舍成孤坐，拨尽炉灰那处红。

杜范

杜范　太师平章乔文惠公挽歌词三首

奕世诸贤辅，清朝得老成。

谏兵秦蹇叔，忧国汉萧生。

更化人皆仰，调元位独亨。

天迟诸葛死，尚欲致升平。

杜范

杜范　太师平章乔文惠公挽歌词三首

名在洪钧上，身游绿野中。

社方娱白傅，城遽闭滕公。

国势关轻重，君恩著始终。

堪嗟典刑尽，群木刺寒空。

杜范

杜范　太师平章乔文惠公挽歌词三首

忆在乌伤日，惊滕鹗荐辞。

自怜拘法守，何以答心知。

零露黄化暗，凄风画翣悲。

遥瞻孔山路，无计送灵輀。

杜范

杜范　汤南万求诗赠别遂用其和韩总卿韵

清朝方振饬，群彦尽收揽。

万化转机轴，一气变舒惨。

岁寒天漠漠，日暮云澹澹。

古志可今覆，远考异近览。

世味甘甜蜜，国计未尝胆。

驴技或易穷，羊质徒大阚。

冒没忘险涂，吁嗟入玄窞。

志士抱忠笃，封事写忧憯。

已动凝前旒，又隔充耳紞。

有献非美芹，有味真苦榄。

谁其鄙肉食，政恐忘馌{口贪}。

一别几十年，重会生万感。

旧欢痛莫追。久交味逾淡。

羡君粲词华，彩霞生暮晻。

雇我已衰晚，须雪须髦髧。

猛虎跃山谷，宁甘落圈槛。

灵龟通鬼神，肯自朵颐颔。

看彼苑上花，何如涧下駅。

幽庐对江山，逸兴寄铅椠。

我欲同君归，何由遂此敢。

茅茨胜金屋，饭羹饱玉糁。

原言寄新诗，春意起莲萯。

杜范

杜范　天听洞

脚力穷时眼力通，层梯倚石上天聪。

世间无限惟顽石，独此中间透外空。

杜范

杜范　天柱

削成一柱是何年，屹立当空更不偏。

我欲借渠成大厦，少陵此意久无传。

杜范

杜范　天柱峰

探幽不知疲，前赏方未极。

晨行越高岭，拔地见峭石。

有如万菡萏，玲珑倚秋碧。

东西忽异状，雇步忘所历。

一烽柱中天，壁立千仞直。

旁无寸土势，始觉造化力。

凛凛苍铁姿，漠漠太古色。

俯疑霹雳怒，仰视元气黑。

溟波齧南维，在昔因荡激。

伊谁拔山来，作此颠倒侧。

诸峰左右辏，参差列矛戟。

或如削层霞，薰蒸半天赤。

或如簸大旗，千骑皆辟易。

或颖如书空，或攫如戏翼。

或如龙夭矫，两石陷其脊。

噀雨空洞中，幽响日夜滴。

扪萝展奇眺，百态堕胸臆。

眼光乱崖窍，日气光映射。

似闻多灵秘，路绝天所惜。

侧身下篁条，倦坐屡胁息。

沈思融结初，令人叹开辟。

杜范

杜范　途叶二绝

一点天根动处微，已令万物受春熙。

欲知消长从来意，便是人心善恶机。

杜范

杜范　途叶二绝

脚踏京尘动数旬，归途又复见书云。

群阴已放阳来复，看取新年别有春。

杜范

杜范　途中

官身惊昨梦，山店是回程。

郡事关新旧，人心属送迎。

尘衫才幸脱，野服要须成。

世路如川险，归途却自平。

杜范

杜范　挽□□

韬光自古常难见，友道于今幸可论。

勋业但看江左相，才名已识下邽门。

壮哉兰若当时志，已矣云山此日原。

到底百年同一梦，山林钟鼎尚何言。

杜范

杜范　挽曹处士二首

年才四十未云迟，勇谢文场意已奇。

独抱古心欣有得，肯同时好浪相追。

回神自是平生学，彻底还看处死时。

援笔大书真力士，纷纷醉梦若缠悲。

杜范

杜范　挽曹处士二首

持身非介亦非通，闲处工夫不堕空。

石室隐居虽我独，凤冈文社怀人同。

道镌一族多名士，惠浃千家有后功。

潜德自昭何待发，矧兹大笔诏无穷。

杜范

杜范　挽陈汉英

庠塾崇师道，乡闾重典刑。

麟经开晚学，鹗表动天庭。

头未终朝黑，补能几日青。

文章难得力，愁绝岘山茔。

杜范

杜范　挽陈将仕

事到盖棺方始定，言于陋巷乃为公。

试看倾郭盈襟泪，尽是忘餐振廪功。

荣贵但知崇己欲，文章未必济民穷。

如君厚积人谁忌，惟恐君家积未丰。

杜范

杜范　挽黄修职

宰士当年棣萼情，世科心许白头登。

诗书早已传家学，场屋谁知负夜灯。

老矣尚余英气在，嗟哉独慕善人称。

一经分付曾何憾，看取于门自此兴。

杜范

杜范　挽李处士

确荦群山兀海隅，芬川蔚有吉人居。

施仁一念周乡井，称善同声溢里闾。

教子垂芳心有待，荣亲养老意何如。

貤恩漫尔撑门户，肯负当年一束书。

杜范

杜范　挽刘监丞二首

诸老凋零尽，公胡不少留。

尘谈裁后进，山立俨前修。

逸馆休黄发，为邦付黑头。

瓯闽看蔽芾，有泪正难收。

杜范

杜范　挽刘监丞二首

奕世诗书远，三刘姓字香。

乡评高宿望，里社借余光。

莲浦秋堂晚，松冈夜室长。

典刑无复见，南望独凄凉。

杜范

杜范　挽王侍郎二首

地灵钟国秀，舊唱压时名。

虎观坚廉节，螭坳振直声。

志随时暂郁，身与道俱荣。

人羡腰金日，於公孰重轻。

杜范

杜范　挽王侍郎二首

里枌敷荫樾，尽绣借辉光。

诱接尝登席，抠趋屡负墙。

故山欣弭节，华屋痛帷堂。

岁晚凋松柏，令人重慨伤。

杜范

杜范　挽项监镇

男儿志四方，世事苦难量。

蚤逐功名误，空令岁月荒。

倦游归故里，幽兴肯新堂。

当日多知己，诸公孰在亡。

杜范

杜范　挽叶子仪二首

性质孰无偏，工夫岂易镌。

人谁知此学，我独谓公贤。

耿耿存忧世，悠悠付逝川。

一经端有属，拭目看家传。

杜范

杜范　挽叶子仪二首

当年共短檠，心事熟论评。

岂我非同志，於公不用情。

几多才莫试，有此恨难平。

旧友凋零尽，悲哉伐木声。

杜范

杜范　挽翟亲

时运遭逢亦偶然，著鞭莫讶祖生先。

闭门终负三冬用，脂箧徒夸十部贤。

玉树幸能光旧德，爵罗宁复叹当年。

生平未快荆州朱，有泪空令落九泉。

杜范

杜范　挽张监丞

我兄同昔席，我亦接青班。

不尽明时用，空令老泪潸。

笋联才胃监，竹使只乡关。

时岂无知己，吁嗟世路难。

杜范

杜范　挽赵漕二首

蔚蔚郎闱望，皇皇使节辉。

竞时俱勇往，怀宝独言归。

皂盖人方惜，黄粱梦已非。

萧山遗老在，谁使涕交挥。

杜范

杜范　挽赵漕二首

斂裧从童乷，巢枝幸里闾。

尘踪谁抆拭，余论借吹嘘。

得意鸣珂地，惊嗟素锦车。

直言公不死，兰玉秀阶除。

杜范

杜范　挽赵漕阁中

丘公四海大名垂，有女来嫔阀阅宜。

蘯藻自供寒女事，琴书未许世人知。

舟移夜壑方遗恨，剑合平津自有时。

膝上一经勋已策，吁嗟不赋板舆词。

杜范

杜范　挽钟保义

窦馆名犹在，燕山事有光。

解衣非楚纩，指廪异齐棠。

映日庭兰蔚，余风宰木香。

翠眠垂世劝，宁复事雕章。

杜范

杜范　挽周迪功二首

书种开风气，儒声动海涯。

一门团义聚，千里择名师。

重卦终须卜，留耕已可菑。

贤书初入贡，玉树影参差。

杜范

杜范　挽周迪功二首

忆昔痴儿幸，联君季氏姻。

两家成契阔，一梦记酸辛。

乡誉闻君子，铭章又古人。

落花愁暮雨，凄冷不成春。

杜范

杜范　晚坐偶成一绝

日隐西山月色微，林端水际淡烟霏。

遥岑横碧在何许，谁念行人未得归。

杜范

杜范　闻喜宴和御诗

清朝策士属新元，四海英髦意气轩。

自是冕旒崇直道，亦令韦布效忠言。

鹿苹初洽君恩重，凤藻俄颁帝语温。

此日微臣陪镐宴，更惭兰省滥搜抡。

杜范

杜范　问渊明菊

世心渊明名尔菊，却来紫陌换青铜。

东篱采采知何处，岂不包羞负此翁。

杜范

杜范　五八叔席上咏江梅水仙

难句子冰雪姿，难弟金玉相。

一夷与一惠，共此岁晚香。

凌波孤山下，不染尘壒场。

故山尚无恙，愈觉风味长。

夜阑更秉烛，檐雪声锵锵。

杜范

杜范　戊辰冬和汤南万韵

我闻抱膝翁，高卧南中庐。

方其未遇时，邈若与世痚。

起来扶汉业，肉骨成丰腴。

青简万世名，寒窗一编书。

出处宁异辙，此道诚非迂。

嬾老天下士，被褐尚穷居。

负米供一饱，晨昏撷园蔬。

自知身有待，宁论食无鱼。

博洽贯万理，收拾归一途。

翰墨泻三峡，意气横九衢。

才大用宁小，道肥身不舑。

勋名会有时，天意非人图。

璧玉藏名山，抱璞初不渝。

良工一雇盼，光彩照路隅。

看君策駉马，原言刈其刍。

春初走京华，秋杪归旧庐。

简编废已久，开卷涩且痚。

谁能击其蒙，石田或可腴。

雁山有佳士，读尽天下书。

足迹半九州，不惮道里迂。

陋邦何足临，而亦来我居。

相从一尊酒，未厌园中蔬。

笑谭欣有合，浩若纵壑鱼。

人生惟所适，所适各有途。

胸中苟不迷，到处皆通衢。

简瓢有真乐，颜氏何其舑。

没没嗟我生，未知终焉图。

论交须论心，所论在不渝。

原群示一语，令我反三隅。

君无金玉音，请诵一束刍。

杜范

杜范　戊寅夏和赵十七兄招提偶作

故山携手惬心期，里社从游即旧规。

十雨五风深望岁，一尊重会只催诗。

多君格力开坛社，得句精神见睫眉。

匹马秋风思远道，此盟常恐忆它时。

杜范

杜范　喜雨

凄其望云汉，旱饥何频年。

去岁秋后雨，沟壑仅少年。

春耕问菑畲，馌妇多嘉言。

夏耘喜优渥，驿驿生翠烟。

不雨亭几日，已复忧亏愆。

伤弓慨心事，过计乃不然。

风雷变俄顷，肤寸速九天。

夜坐听倾倒，朝起望渺绵。

时哉此甘霔，不后亦不先。

我无负郭资，墨突非所怜。

但原时丰登，有粟均里廛。

岁晚称寿觞，一笑生春妍。

彼苍其或者，副此心拳拳。

拜赐盈百室，敬诵良耜篇。

杜范

杜范　戏赋段桥风筝

段桥牵纸鹞，儿戏亦关心。

风快应难挽，云高径欲侵。

人夸无限力，身直不多金。

说与须知道，明朝不似今。

杜范

杜范　戏十九兄二首

风流公子醉阳台，归路犹传笑语谐。

玉腕双扶争妩媚，不知失足在苍崖。

杜范

杜范　戏十九兄二首

君曾夷视北山巅，险阻谁知在眼前。

亟欲问君无恙否，小春催到探梅天。

杜范

杜范　夏夜云月不明有感

天色未清霁，浮云翳层空。

蒙胧玉盘质，仿佛擘絮中。

琼宇本莹彻，一发不可容。

胡为受掩盖，万象归冥蒙。

谁能召风伯，扫氛有余功。

中天悬清光，娟娟万里同。

杜范

杜范　仙山知寺志刚示余以浸碧唱和诗漫继其韵

穷年奔走缭乡隅，暂此凭栏意已殊。

一水光明平处现，四山容色淡中铺。

莫羞尘鬓临冰鉴，自有灵原照玉壶。

浸碧主人应领会，试言此碧有耶无。

杜范

杜范　闲行溪西得梅数花喜甚偶成小诗呈诸赵兄

作意每不偶，邂逅与心会。

畴昔问寒梅，李园不成醉。

今夕亦何夕，见此万花最。

独立如高人，凛凛尘世外。

藤藓半侵剥，风雪几颠沛。

蕞尔篱落间。劲气夺松桧。

下视桃李场，碌碌千百辈。

古淡不入眼，何能供世嗜。

苦心抱岁寒，天其知我矣。

此行得此花，嶷然为增气。

置之几席间，相对喜不寐。

有果硕不食，明朝日南至。

芽蘖蔌未知，尔乃太蚤计。

三嗅味清绝，令人发长喟。

杜范

杜范　闲坐有感偶成古风简刘会之高吉父康司理

虞夏几百载，继以周礼乐。

洋洋雅颂音，后亡前亦作。

井疆贫富均，薄海咏康乐。

姬公同圣贤，积累亦不薄。

宜其垂万代，整整守矩彟。

宁知不数传，板荡已非昨。

丘赋鲁史书，田畴郑谤作。

滕君谩忧勤，毕战空唯诺。

成古犹有憾，此岂易商榷。

矧今千载后，而欲强复剥。

州县工罟阱，黔黎惴沟壑。

世道日浇讹，禁历不可缚。

我尝三太息，浮云翳碧落。

为贫走尘埃，岂解拯民瘼。

州家轻任使，千钧委羸恶。

劳瘁敢自爱，恐负此邦托。

仁政安在哉，名是意已错。

治道去泰甚，此论东州確。

人言宽一分，所望恕且约。

一分宽未易，十分扰已博。

嗟哉斯人生，日巧亦日削。

俗吏事朱墨，暴吏事鞭扑。

我把七篇书，人笑谓迂学。

谁与输此怀，浊浪渺垠堮。

杜范

杜范　小龙湫

水脉凭高天外来，半空散得万飞埃。

老龙卧处知何在，唤作灵湫亦漫猜。

杜范

杜范　携酒落成倅厅绮霞阁口号代简

绮霞风月一番新，剩把余光烛近邻。

闻道落成开宴席，也容老子挹芳尘。

杜范

杜范　辛未白鹭一绝

故园苍莽淡烟霏，白鹭翩然下小池。

岂我机心犹未尽，踌蹰四雇复惊飞。

杜范

杜范　新秋

大火西流日，秋风户到时。

断痕依浅水，叠翠别高枝。

气每随时改，人应共物萎。

百年同一梦，身后欲何为。

杜范

杜范　新秋二首

少昊行秋正疾驱，洒然凉色已侵肤。

翠空碧水涵高下，淡霭苍烟半有无。

风露已经生惨戚，菰蒲且欲慰斯须。

谁将霜竹横云外，似有悲声与恨俱。

杜范

杜范　新秋二首

一叶阶前落浅黄，已知秋色渡长江。

百骸假合宁长健，万虑丛生未肯降。

荒草露寒飞蝶尽，暮山烟带白鸥双。

倚栏独立浑无语，时把残篇对小窗。

杜范

杜范　徐倅尊人挽诗二首

教子成名岂偶然，存心积善契苍天。

独工学问驰清誉，旁羽阴阳得异传。

煞有哀荣身后事，不差生死梦中言。

欲占厚德看铭志，七十之期过一年。

杜范

杜范　徐倅尊人挽诗二首

论子论交事契深，同年同里又同心。

登堂未展庞公拜，梦奠俄惊尼父吟。

自古阴功天所予，如公遐福世同歆。

老成渐渐凋零尽，空有潸然泪满襟。

杜范

杜范　雪吉成十一韵

入冬多疠气，阳洩月令畅。

隐雷声间作，万蛰惊塞向。

数日凝重阴，云同寒威壮。

飞琼遍天宇，色界铺宝藏。

前此亦屡白，玉瑞此其创。

缄运用孰主张，一雪压千瘴。

纷纷富家儿，羔酒醉金帐。

谁思道丐者，双脚红玳样。

雇我虽甚贫，可挟尚有纩。

蚤起原年丰，共饱拜天贶。

天意然不然，独立为楚怆。

杜范

杜范　雁荡

东南富山水，杰气钟雁峰。

巨灵排屃趐，妙力开鸿蒙。

断崖据险绝，峭壁凌寒空。

分岑献万状，转盼无一同。

或叠如锦缬，或铸如青铜。

或前如舞凤，或却如飞鸿。

或伏如卧虎，或矫如游龙。

并如兄语弟，差如儿对翁。

锐如笔露颖，岐如剪开锋。

二湫分大小，二灵俨西东。

古语聊近似，天巧难形容。

我久埋世埃，幸此拔天风。

应接费耳目，磈磊罗心胸。

有僧本儒家，伴我追云踪。

攀跻不知劳。指引殊未穷。

胡然便语别，问之以涕从。

为渠游兴尽，生我归意浓。

出计无草草，回涂复匆匆。

还此未了缘，邂逅须有逢。

杜范

杜范　夜读花翁诗什有感漫成鄙句拜呈藉以求教痴目骇见异宝揣摩赞叹徒犯

士有当世志，谁肯专诗名。

自古巧文字，与道关废兴。

倾座听君语，雄辨穷粗精。

目中无全牛，肯綮技未经。

胡为趁风月，候虫相与鸣。

静夜诵佳什，泠然如梦醒。

瘦语自腴泽，险句自稳平。

譬彼有源水，随流作幽清。

奇抱叹皓首，败屋挑寒灯。

天运岂其然，人力非所能。

我读渊明诗，悠悠千古情。

衔觞岂好饮，采菊非餐英。

何时共皋益，赓歌在虞庭。

杜范

杜范　贻富室翁

葱疗丹田麦疗饥，葱羹麦饭两相宜。

请君试上城头望，多少人家午未炊。

杜范

杜范　咏芙蓉与菊花

秋光浓欲滴，结束东篱花。

糁糁纷点缀，戢戢相参差。

渊明太好事，言乐酌流霞。

谁云制颓龄，为与霜争华。

映水开芙蓉，丽色如春葩。

谩以拒为名，青女不能加。

持此问渊明，何乃吝齿牙。

门外风如箭，黄落满天涯。

杜范

杜范　用韵作懽喜语

冰雪凝寒万木空，我今正欲转春风。

东郊已和安排计，会持枝头万点红。

杜范

杜范　游擘翠

新晴山色净襟裾，世上尘埃一点无。

飞瀑惊奔争澒洞，层崖屹立镇崯岖。

乱流平处沙可数，顽石丛中草不枯。

醉后偶来观物变，要知到处是工夫。

杜范

杜范　有感

捧檄来兹邑，劳劳两载余。

亲庭千里隔，家信十分痚。

有妇闻多病，诸儿尽废书。

低檐秋雨滴，点点正愁予。

杜范

杜范　又得一绝句

白句方从万玉妃，安排红袖点春晖。

一寒自笑无毡客，三酌匆匆早赋归。

杜范

杜范　又和郑府判侯字韵

野人漫学事王侯，宦牒相从得俊游。

著眼丹铅常午夜，转头萸菊已深秋。

几多陈迹成今古，莫对清尊话去留。

自幸趋隅陪玉尘，如今何止识荆州。

杜范

杜范　又送汤国正五十六字

一尊浊酒送君行，惨澹江云似我情。

已是园林堆落叶，更添风雨扫残英。

直存吾道曾何病，公在人心为不平。

我久念归归未得，羡君趱得去帆轻。

杜范

杜范　玉壶即事

雨过条风著柳芽，淡黄浅绿嫩如花。

陂湖漾漾初侵路，蜂燕纷纷各理家。

带郭园林仙苑近，送春船舫绣帘遮。

芸窗倦倚何山翠，暖霭轻笼日脚斜。

杜范

杜范　园丁得二小花认献坐中属梅津龟翁赋之且以寄处静索词仍有白战寸铁

岁功巧结束，物与七反丹。

应嫌青女妒，摇落空人寰。

耀钗云髻里，点粉黛眉间。

香色亦几何，小有即大还。

艳阳费浮花，微阳惜真韵。

月窟占奇芬，天根关大分。

冰雪又催年，自此接新运。

泰华与秋毫，巨细非定论。

杜范

杜范　再次沈节推送春韵

子规泣诉春山头，芳草连天不尽愁。

紫陌游人在何处，空有颦眉人倚楼。

溪上悠悠棹木兰，溪边落红纷斑斑。

嗟哉片片逐流水，新篁忽长千琅玕。

多少闲愁推不去，欲问春归杳无处。

少年知已负心期，尊酒从今乐事稀。

杜范

杜范　再依韵复足五十六字以见一时无聊之态非诗也

人间总是一虚空，过眼流光过耳风。

方见露芽墙下茁，又嗟霜叶岭头红。

身来作吏双溪上，谁使冲寒一寺中。

急雪随风穿瓦过，强呵冻手作诗穷。

杜范

杜范　再用韵

浮艳夸春苑，贞耐还秋花。

有菊与芙蓉，谁能分等差。

金蕊含朝晖，丹脸粲夕霞。

素商太冷淡，岁晚生光华。

诗人抱幽独，东篱爱天葩。

可惜亭亭姿，误以脂粉加。

知音须子期，知味须易牙。

临风慨千古，云海浩无涯。

杜范

杜范　赠以酒寄诗

茅茨底下坐寒毡，应是孤吟舌本乾。

急遣曲生相问讯，满浇磊磈润毫端。

杜范

杜范　詹世显老丈舂米为赠时有张老之携其父诗求月助即以詹米转馈之詹丈

归来两见春载耜，老矣陈人愧髦士。

书生活计常若拙，瓶粟屡空固其理。

石庄好义无不为，独将饱腹念朝饥。

担只趙肩米叩户，要转儿啼成欢嬉。

此赐何敢望此老，况有新诗非草草。

再拜为之惊且惭，锦章玉粲斗新好。

我贫犹有稻粱谋，更有贫士需麦舟。

为君乞与君然否，乐施曷计谁家留。

杜范

杜范　张上舍送望水偶成小诗

我受东南隅，去海不逾咫。

乘潮厌鲜美，望水快珍脆。

朼来以溪上，河鱼仅青鲤。

泥滓渍肤肉，强食辄三哕。

此物从何来，对之惊且喜。

虽然馁败质，尚余江海味。

令人忆故乡，沽酒为一醉。

杜范

杜范　赵山甫居玉壶尽得湖山之胜醉后和其韵二章

占尽春光好，湖山一览余。

著身蓬岛里，纵目画屏如。

我计还知错，君谋定不痚。

它年同到此，卜筑莫踌躇。

杜范

杜范　赵山甫居玉壶尽得湖山之胜醉后和其韵二章

相见虽无几，相观却有余。

清襟无这样，尘世有谁如。

文理须教密，浓醺且放痚。

论文何日再，欲别更踌躇。

杜范

杜范　赵学士挽诗

鼎盛弹冠地，胡然袖手居。

自怡还自足，谁毁又谁誉。

花竹人安在，芸兰庆有余。

华涂惊素锦，行道尽欷嘘。

杜范

杜范　照胆潭

布袜青鞋得远寻，四边卧石护清深。

从他照破千人胆，容我论交一片心。

杜范

杜范　枕上偶成在首

一春霁色养花天，近夏鞭霆雨沛然。

说与农人勤贮水，行看绿雾涨平田。

杜范

杜范　枕上偶成在首

春动边声虏计狂，淮流据断架浮梁。

雨师怒烈风云阵，定报惊奔尽犬羊。

杜范

杜范　枕上偶成在首

老夫屡与死为邻，急报家人早入京。

正虑舟行流未滑，枕前快听泻檐声。

杜范

杜范　郑宁夫携诗什访余并有赠篇闻其浙右之行诗以送

何人剥啄扣云关，袖有新诗数百篇。

官徵自调相和应，珠玑不拣尽光圆。

昌黎荐士惭无路，东野盘空枉笑天。

闻道二亲犹未葬，知谁著眼为渠怜。

杜范

杜范　中秋夜客退观月谩成

槛外不数丈，深窅藏丘壑。

璧月悬中天，玉露下丛薄。

尺水澄秋光，龟鱼共予乐。

所乐亦伊何，饮水良自觉。

恍若归故山，洒然谢羁络。

明发将何之，尘埃又如昨。

行也谁使之，有此一大错。

幸保寸心在，举头问碧落。

杜范

杜范　仲夏朔汰卒群哄惊扰居民内外凛凛抚而贲之而后少定人还必须忧畏警

居家多惰拙，为国常隐忧。

有时发鲁叹，乃或遭楚咻。

坏证至束手，错事皆从头。

收污挑怨愤，作劳睨嬉游。

变成生悍卒，祸已延数州。

胡然近辇毂，岂不闻高侯。

大决多所伤，小安其可偷。

悍心未熨帖，转手即寇仇。

嗟哉逢不辰，老矣何所投，

人力岂足恃，天意或为谋。

连夕蒸靕{上雨下对}，崇朝洗歳焜。

巷陌收燥坌，河渠涨浊流。

仰首戴恩育，欢心谁怨尤。

国步自兹稳，吾志将何求。

高人赠我诗，妙语清於秋。

口诵殊未已，头痛顿已瘳。

欣然万宇气，快以一笔上。

仁邻幸可卜，旧好今自修。

原言为明时，却雇思远猷。

王度殊未饬，人情过则休。

配索难系马，机心或惊鸥。

君方抱经济，我当归樊丘。

杜范

杜范　舟早行将至三界偶成

辞京尘渐远，入越思逾清。

雨壑溪方涨，风帆去又轻。

天光浮水阔，山色带云横。

更问乡关路，从今尚几程。

杜范

杜范　舟中偶成小诗

泛溪深处暮山晴，乍脱尘埃耳目醒。

水面浮天相与碧，波心浸月两争明。

浅流碍石滩滩急，曲岸铺沙渚渚清。

人静夜阑舟未舣，微吟雇影不胜情。

杜范

杜范　准斋诲人亹亹不倦某每侍几席洒然若执热之濯清风一日语及唱和新篇

著身闹市厥惟艰，渺渺狂澜荡不还。

心莫转移真匪石，德常安重有如山。

谈经不踵诸儒后，辨理尤严一字间。

倾耳名言深猛省，半生日月总成闲。

杜范

杜范　准斋诲人亹亹不倦某每侍几席洒然若执热之濯清风一日语及唱和新篇

倦游愈觉世途艰，远矣淳风未易还。

车去出门多异辙，尘来眯目失前山。

差殊只在毫釐际，迷复都来反覆间。

珍重先生相指似，忙中自有本来闲。

杜范

杜范　捉笔次前韵

小雨添溪滑，新晴散野清。

寸襟如水阔，一桨共云轻。

坦坦道皆直，萦萦径自横。

天衢从此卜，何用问前程。

杜范

杜范　捉笔次前韵

晨炊浮早渡，午夜过钱清。

越国移舟便，曹娥上堰轻。

人言三界近，共指一山横。

古剡明朝到，篮舆数去程。

杜范

杜范　捉笔次前韵

厌见尘泥汩，喜看沙水清。

鱼攒偎日暖，鸥去帖波轻。

寒渡人来少，闲舟岸与横。

不须催去桨，溪曲不论程。

杜范兄

杜范兄　句

莺鸣求友声。

杜丰

杜丰　送胡季昭谪象郡

庐陵一小郡，百岁两胡公。

论事是小异，处心应略同。

有书莫焚稿，无恨岂伤弓。

病愧不远别，写诗霜月中。

杜杲

杜杲　句

父子俱开国，朝廷不负人。

杜圭

杜圭　句

鹿头几立青疑染，龙渡横飞势欲来。

杜柬之

杜柬之　云安下岩

涛江翻雪卷湖滩，晚泊岩扉暂解颜。

夙有净缘逢寺喜，老无生理伴僧闲。

残云已断独飞雨，落日将沈却照山。

半夜秋声惊客梦，一帘珠贝冷珊珊。

杜柬之

杜柬之　云安玉虚观南轩感事二首

樨梧殖岁首，擢起青琅玕。

其叶大如掌，其阴匀若摊。

弱干寻丈展，气已风云干。

期之四五载，定足容栖鸾。

我老无定居，僦屋蜗螺踚。

平生辋川宅，面势胸中盘。

何当遂诛茆，规庭十步宽。

非无松柏坚，未易苍龙抟。

种此南窗下，醉眠风雨寒。

杜柬之

杜柬之　云安玉虚观南轩感事二首

念我蓄一栉，间关走西东。

携持三十年，出处靡不同。

朝梳带残月，暮理含清风。

户枢既日运，何由生蠹虫。

今晨无故折，脆响犹春葱。

物理有定数，吾生得无穷。

即事感百虑，抚躬悲一翁。

空囊管赆铁，闹市多良工。

鸾胶堕渺茫，秋扇惭初终。

从渠老齿豁，称我醉颅童。

杜柬之

杜柬之　云安玉虚观南轩感事偶书五首

二仪鼓炉鞴，四山塞气烟。

岂惟草木焦，坐恐土石然。

巴峡再不登，逡巡又无年。

流殍竟何归，卒死填沟渊。

哆吻魏佛貍，积粟窥淮堧。

侥幸一水旱，乘饥扰吾边。

小人不及夕，妄忧杞国天。

敢谓赫赫楚，而无蔿贾贤。

杜柬之

杜柬之　云安玉虚观南轩感事偶书五首

古观久荒凉，寂然外人境。

草木既蓁芜，风雨亦颓陨。

我来一粪除，地净窗为冋。

晨光散桐阴，夕照落柏影。

置以六尺床，度此三伏永。

终朝餍清凉，半夜或凄冷。

客至共浮瓜，睡馀独煮茗。

遥闻斗筲儿，争夺沸蛙黾。

街头米十千，旱井费縻绠。

杜柬之

杜柬之　云安玉虚观南轩感事偶书五首

对我脱粟盘，徐餐休祝鲠。

嗟余何不辰，备极生人凶。

偶全折胁范，屡脱南冠钟。

再醮亦何为，孙枝发枯桐。

鬼犹果求食，宁吐杀与丰。

两儿如我长，无田学圃农。

郑忽敢辞昏，冗食哀我翁。

兹外尚难言，二女累桥公。

荆笄嫁不售，谁论德与容。

幼也抱奇疾，此岁日尪癃。

亦既就膏肓，二竖不可攻。

而我事奔走，过家如狂风。

岂无旬浃留，奈此旦夕暮。

吞酸一执手，掣去如飞蓬。

心知不再见，衰泪纷无从。

书来报哀讣，齰恨归亡穷。

莫闻忍死言，藁葬青莲宫。

为父我安忍，为儿汝何逢。

兴言一及此，镞刃戕心胸。

杜柬之

杜柬之　至自云安题净戒院二首

山口出云鸠唤雨，三月巴山蒸溽暑。

浊流来作虎眼文，一叶孤舟命如缕。

道傍绿树安阴凉，中有金仙古道场。

去家才馀二百里，且复看此青筼箉。

出门满目伤覉旅，归舍还煎碎儿女。

欲问阇黎借榻眠，卧对龛灯淡无语。

杜柬之

杜柬之　至自云安题净戒院二首

麦芒焦，桑椹紫，

田家夫妇忙欲死。蚕入簇，

麦登场，夫妇饱煖孰可当。

道旁书生空有妇，不蚕而衣真汝负。

功名富贵老不来，书剑风尘一生误。

何时郎买百株桑，身耕妇织策最良。

董生莫厌徵租吏，苏子无由黑貂弊。

杜谨言

杜谨言　梅林分韵得旧字

去城十里南郊外，突兀老梅余十辈。

玉雪为骨冰为魂，气象不与凡木对。

我来穷冬烟雨晦，把酒从公对公酹。

人言此实升庙堂，埋没荒村今几岁。

清芳不为无人改，捐弃何妨本根在。

瑰章妙语今得公，国色天香真有待。

归路从公巾倒戴，俗物污人非所爱。

我公行向日边归，此段风流入图绘。

杜瀎之

杜瀎之　示故人

在家同匏系，游子似箨飞。

昔分参与商，今作埙与篪。

感子意气殊，顾我齿发非。

茅屋正萧萧，野花亦离离。

无酒水可饮，无饭黍可炊。

杲杲看朝阳，连连弄夕晖。

男儿重交好，雪霜以为期。

杜瀎之

杜瀎之　书警

食李弗嫌苦，食梅弗嫌酸。

不为身所累，且从心所安。

吾分固云簿，吾志亦非单。

静看如山祸，差之一念閒。

所得甚眇眇，所丧已漫漫。

百年修不足，一朝容易残。

虽处四壁立，如享万锺宽。

静坐明月窟，濯足清风滩。

杜瀎之

杜瀎之　述志

宁往百里步，曲木不可息。

宁忍三日饿，邪蒿不可食。

虽云食息顷，便分淑与慝。

志士当暮年，闻道转历历。

要使此一身，如琢复如滌。

整冠与纳履，微嫌费疏剔。

未若瓜李地，绝不见吾迹。

杜耒

杜耒　窗间

秋香烂熳入屏帷，金粟楼台富贵时。

晓起旋收花上露，窗间闲写夜来诗。

杜耒

杜耒　寒夜

寒夜客来茶当酒，竹炉汤沸火初红。

寻常一样窗前月，才有梅花便不同。

杜耒

杜耒　句

不画涪翁画李翁。

杜耒

杜耒　句

行穷十里岭。

杜耒

杜耒　句

无风花自落。

杜耒

杜耒　句

生就石桥罗汉面，吟成雪屋阆仙诗。

杜耒

杜耒　句

青灯夜深雨，破帽晓来风。

杜耒

杜耒　句

酿雪不成微有雨，被风吹散却为晴。

杜耒

杜耒　句

鸱夷让员滑，混沌惭瘦爽。

杜耒

杜耒　句

尘事分清事。

杜耒

杜耒　句

岩花随处发。

杜耒

杜耒　凌歳台

几年听客话凌歳，不似台边目力遥。

千古江山犹昨日，六宫歌舞自前朝。

苔碑有字多漫灭，野寺无僧转寂寥。

碧聚双蛾愁不敛，阑干落照重魂消。

杜耒

杜耒　秋晚

获稻已空霜未落，秋风虽老雁犹迟。

丹林黄叶斜阳外，绝胜春山暮雨时。

杜耒

杜耒　苕溪

晚立苕溪溪上头，往来无数采菱舟。

采菱归去明朝卖，安识人闻乐与愁。

杜耒

杜耒　苕溪

风掠篷窗雨鬓秋，生涯无岁不扁舟。

吟诗本欲相消遣，及到吟成字字愁。

杜耒

杜耒　送胡季昭竮象郡

庐陵一小郡，百岁两胡公。

论事虽小异，处心应略同。

有书莫焚稿，无恨岂伤弓。

病愧不远别，写诗霜月中。

杜耒

杜耒　送吴太博赴莆中

贵为五马只儒酸，都说先生大耐官。

去国十年虽已久，爱君一念不曾寒。

定知前辈如公少，好与今人作样看。

归日不须囊薏苡，以书堪录荔堪乾。

杜耒

杜耒　题陈宗之

往年曾见赵天乐，数说君家书满床。

成卷好诗人借看，盈壶名酒母先尝。

对河却见桐阴合，隔壁应闻芸叶香。

老不爱文空手出，从今烦为蓄仙方。

杜耒

杜耒　题李少保家传

将军忠愤世无双，忍见狂童作假王。

全蜀不移唐日月，四州重著汉衣裳。

节旄凛凛风霜在，兄弟班班史传香。

若使中营星未殒，生擒颉利到龙荒。

杜耒

杜耒　同紫芝宿双岭

本作翠岩游，反成双岭留。

云深山易晚，雨过寺如秋。

野水连青竹，残僧半白头。

上方成共宿，剧语到元幽。

杜耒

杜耒　同紫芝游西山

几番江上凭栏久，今在西山山里行。

天遣得随三客后，春来无此一朝晴。

方穿藤蔓寻源去，忽见烟霏趁步生。

幽鸟向人作清唘，似应知我有诗成。

杜耒

杜耒　小山即事二首

一闲殊足乐，物物入吾诗。

雨过苔逾碧，风来竹屡欹。

日长思睡急，磨老出茶迟。

近得边头信，今当六月师。

杜耒

杜耒　小山即事二首

当时尝爱酒，此夕更登楼。

月有十分好，人无一点愁。

云山开宿雾，灯火近清秋。

何事太孤绝，前身是楚囚。

杜耒

杜耒　游禅寂寺访隐居

官闲仍暇日，乘兴共寻芳。

久雨山蹊润，新晴花气香。

春偏藏古寺，水渐满闲塘。

忽有隐居者，留人看海棠。

杜耒

杜耒　重宿紫芝

书窗隔湖水，寒气倍冯陵。

集宿因重到，新诗得再承。

月明山入坐，满渴夜敲冰。

为尔二三友，令人去未能。

杜耒

杜耒　重游禅林寺

不到禅林又几春，依然风景自清新。

竹窗松迳幽深处，只有黄花认着人。

杜耒

杜耒　朱令招作社献

闲官得趁宰官行，农务村村早办耕。

燕子知时还记旧，社公合雨却成晴。

登坛饮福虽无称，割肉怀归似有情。

宿露尽披山历历，卖花人起欲天明。

杜耒

杜耒　子规

不论南北与东西，但是春山有子规。

啼到日边啼未了，何尝劝得二人归。

杜敏求

杜敏求　句

农夫苦相问，燮理是何人。

杜敏求

杜敏求　运司园亭　翠锦亭

材大难为用，尝夸古柏篇。

亭前老榝楠，黛色亦参天。

夏暑借清阴，秋籁得自然。

有如爱庭楸，朝暮东西偏。

杜敏求

杜敏求　运司园亭　海棠轩

东风开百花，独有海棠胜。

猩血染珠玑，点缀枝条剩。

日暖锦段新，雨余燕脂凝。

何待东阖梅，方能动诗兴。

杜敏求

杜敏求　运司园亭　茅庵

深深竹林下，圆庵最幽僻。

高怀本恬旷，野趣助间适。

众人奔名徙，浮世萦物役。

岂知庵中乐，道胜心自逸。

杜敏求

杜敏求　运司园亭　水阁

方池导流水，横阁上寻丈。

晨曦夜月光，罩影相滉漾。

游鱼时出没，飞鸥亦下上。

终朝倚栏杆，不见有风浪。

杜敏求

杜敏求　运司园亭　西园

潭潭刺史府，宛在城市中。

谁知园亭胜，似与山林同。

幽鸟语晴画，好花娇春风。

物情如有待，赋咏属诗翁。

杜敏求

杜敏求　运司园亭　小亭

二亭虽云小，好在泉石间。

白石自齿齿，清泉亦潺潺。

公府无留事，暂来寄余闲。

筇杖乌角巾，一日几往还。

杜敏求

杜敏求　运司园亭　雪峰楼

西山最高峰，积雪连四季。

登楼试寓目，入国有故地。

烽候虽久息，武经思豫备。

文饶昔筹边，公意今无愧。

杜敏求

杜敏求　运司园亭　玉溪堂

堂前对花柳，堂后瞰沼沚。

贤者堂中人，虚心湛如水。

烦暑当风窗，中宵隐月风。

作诗纪胜概，诗与水清泚。

杜敏求

杜敏求　运司园亭　湲玉亭

林亭幽且深，砌下玉溪水。

淙琤环佩声，晓夕清心耳。

使君性所乐，爱玩不少已。

方持利物心，默坐穷至理。

杜敏求

杜敏求　运司园亭　月台

明从海上来，皎皎入我牖。

何如登高台，对月把尊酒。

问月月无言。浩歌诗千首，

几人知此乐，此乐公所有。

杜杞

杜杞　句

有验如有神。

杜去轻

杜去轻　句

缘曾分明种，故发入云香。

杜去轻

杜去轻　香入云亭为高子章赋

山麓有庭存古意，不种凡花惟种桂。

苔葑藓剥迸鳞皱，雪劲霜顽聋苍翠。

栽培岂解一日成，爱惜至今尤不易。

来人不必问典型，对此俨然前辈是。

树前翁仲不可求，树下子孙能几世。

子孙立足满庭除，前人于此见心事。

近年乔木几家存，是中林壑何阴翳。

前人种树爱读书，种时已喻书中义。

后人读书念前人，对树类能歌蔽芾。

八月九日秋风高，金丹变化乘飘飘。

朝元顾祖归寒殿，仙香直入干云霄。

老兔痴蟾开鼻孔，奏彻虚皇应得宠。

虚皇锡赍万琼瑶，赏君爱护月中种。

杜如篪

杜如篪　昌溪水

险绝昌溪水，如何亦问津。

命分毫发地，利役古今人。

杜汝能

杜汝能　海棠

几树繁红一径深，春风裁天剪锦成屏。

花前莫作渊材恨，且看杨杨妃睡未醒。

杜汝能

杜汝能　寄吴梦鹤

怜君如泛梗，漂泊竟何之。

经岁无来信，还家是几时。

秋高鸿过少，地冷菊开迟。

屡夕寒灯下，秋吟只自知。

杜汝能

杜汝能　寄薛泳

长安君别后，动即是相思。

料想还家日，胜如为客时。

江寒惊梦断，路远得书迟。

几度空凝望，春风又柳丝。

杜汝能

杜汝能　句

闲立绿杨影，交眠红藕花。

杜汝能

杜汝能　时思荐福寺

□知山不厌，高处更营亭。

对面开诗景，当空列画屏。

药生香草异，盖结古松灵。

见说师斋暇，时来此读经。

杜汝能

杜汝能　丝瓜

寂寥篱户入泉声，不见山容亦自清。

数日雨晴秋草长，丝瓜沿上瓦墙生。

杜汝能

杜汝能　送雇梅山之杨州

高人必见知，已是渡淮迟。

路远飘零客，囊多绝妙诗。

早蝉何处听，归棹几时期。

到定陪吟宴，琼花惜过时。

杜汝能

杜汝能　赠陈随隐

父子名相继，如君又出奇。

乾坤钟秀气，湖海诵新诗。

放鹤春风远，横琴夜月迟。

未应随大隐，闲过圣明时。

杜师旦

杜师旦　苍岭

休嗟道险未堪行，却到层峦足较轻。

山险还如山险否，心平履险险仍平。

杜氏

杜氏　北行作

江淮幼女别乡闾，好似明妃远嫁无。

默默一心归故国，区区千里逐狂夫。

慵拈箫管吹羌曲，懒击罗裙舞鹧鸪。

多少眼前悲泣事，不如花柳旧江都。

杜司直

杜司直　送戴太博

昨者题舆政未成，邻封骑竹已欢迎。

翱翔忽看天边举，天去从教境上争。

玉笥江山应改色，青原风月未忘情。

两邦父老休啼哭，总在甘棠荫里行。

杜司直

杜司直　送戴太博

琼佩霞裾云锦裳，胸中指塞贮琳瑯。

词章莫测波澜阔，谈笑惟图书传香。

与我多应邻臭味，于人宁有别肝肠。

一州斗大非公处，早晚催归白玉堂。

杜思恭

杜思恭　忆东山

上山月正高，下山月已黑。

谢公风流远，抵掌恨陈迹。

揪枰一局笑未阑，捷书喜报收河山。

我今念此几废食，诸公都作新亭泣。

杜汪

杜汪　□韵呈徐□勘□□□

规广前贤迹，相期幸有君。

搜奇辱佳句，纪实待高文。

古木风长悄，阴崖日易曛。

何时陪胜赏，举手上霄云。

杜汪

杜汪　集杜工部句咏寒亭

湖南清绝地，长夏想为情。

六月风日冷，炎天冰雪生。

蓬莱如可到，心迹喜双清。

去郭轩楹敞，幽居不用名。

杜汪

杜汪　集工部句题暖谷

作尉穷谷僻，官高何足论。

温温有风味，忆昔李公存。

杜衍

杜衍　宝林寺

中怀无绊外缘间，深掩禅扉客到难。

胜景可曾飞锡去，好山多祇捲帘看。

画升讲座天花落，夜步吟轩海月残。

今日逢师堪论道，归心愁思一时宽。

杜衍

杜衍　长平

凭亭献地豹言非，秦间谦颇又不疑。

四十万兵降死后，浑轮括母一先知。

杜衍

杜衍　过仇池

仇池行馆最清虚，按部由兹得柅车。

对竹祇宜思穴凤，临流不可见渊鱼。

杜衍

杜衍　和孙珪秘丞

老来楷法不如初，试向间齐习草书。

落笔何曾见飞动，雕章早已过吹嘘。

伯英比圣功难到，怀素称狂力有馀。

若谓伊余堪继踵，祇应缘木可求鱼。

杜衍

杜衍　荷花

芙蓉照水弄娇斜，白白红红各一家。

近日新花出新巧，一枝能著两般花。

杜衍

杜衍　霍岳

万古神山入盛谈，而今真得对晴岚。

禅门邂逅能留客，茶泛磁瓯酒欲酣。

杜衍

杜衍　句

独无风雅可流传。

杜衍

杜衍　句

辨色争朝咫尺颜。

杜衍

杜衍　句

如何九老人犹少，应许东归伴醉吟。

杜衍

杜衍　聚星堂咏雪赠欧公

尝闻作者善凭议，咏雪言白菲精思。

及窥古人今人诗，未能一一去其类。

不将柳絮比轻扬，即把梅花作形似。

或夸琼树斗玲珑，或取瑶台造嘉致。

散临舞鹤实有徒，吮墨含毫不能既。

深悼无人可践言，一旦见君何卓异。

万状躯從物外来，终篇不涉题中意。

宜乎众目诗之豪，便合登坛推作帅。

回头且报郢中人，從此阳春不为贵。

杜衍

杜衍　帘

编竹状玲珑，庭闱尽处中。

不由经纬力，安有卷舒劲。

春画曾妨燕，寒宵岂隔风。

都堂重献赋，明处忆牢笼。

杜衍

杜衍　莲

谁种幽花傍浅清，含红怨绿影亭亭。

云归巫女妆犹润，浴出杨妇困夫醒。

好把芳杨临晚岸，莫教飞片逐浮萍。

相看最忆吴船路，万里芙蓉水满泾。

杜衍

杜衍　联句

古木含清吹，池上增晚凉。

余怀本达旷，联此傲羲皇。

孤鸥可与狎，幽岸足以觞。

幸有彭泽酒，便同永嘉堂。

潘生起为寿，五子齐陈章。

林端见新月，草际闻寒蛮。

照水萤影乱，拂筵蓼花香。

徘徊恋嘉境，坐使归兴忘。

杜衍

杜衍　林下书怀

從政区区到白头，一生宁肯顾恩仇。

双凫乘雁常深愧，野马黄牛亦过忧。

岂是林泉堪佚老，祇缘蒲柳不禁秋。

始终幸会承平日，乐圣唯能击壤讴。

杜衍

杜衍　钱光禄两张卿退居

七十引年遵礼经，君家何事最为荣。

清朝叔侄同辞禄，归去田无尽列卿。

远近溪山资胜尝，往还舟楫称闲行。

谁知东路贤哉叹，二阮方能继此声。

杜衍

杜衍　圣俞诗名闻固久矣加有好事者时传新什至此每一讽诵益使人忻慕故书

李杜诗垂不配名，君能刻意继芳馨。

清才绰绰臻神妙，逸韵飘飘入杳冥。

动与四方明得失，时教万物被丹青。

斯文期主宜推轂，无使沉吟向外庭。

杜衍

杜衍　送王周归江陵

早修天爵邀人爵，才近耆年便引年。

出处对扬多称职，始终操履众推贤。

鉴湖贺老非陈迹，荆渚朱公合比肩。

此去优游益吟咏，枝江集外别成编。

杜衍

杜衍　睢阳五老图

五人四百有馀岁，俱称分曹与挂冠。

天地至仁难补报，林泉幽致许盘桓。

花朝月夕随时乐，雪鬓霜髯满座寒。

若也睢阳为故事，何妨列向画图看。

杜衍

杜衍　题怀素自序卷后

狂僧草圣继张颠，卷后兼题大历年。

堪与儒门为至实，武功家世久相传。

杜衍

杜衍　乡有好事者出君谟行草八分书数幅中有梅圣俞诗一首用成拙句以识二

莆田笔健与文豪，忧爱南山县咏高。

欲使英辞长润石，每逢佳句即挥毫。

清如韶瀋谐音律，逸似鸾皇振羽毛。

羲献有灵应怅望，当时不见此风骚。

杜衍

杜衍　新居感咏

无似老且病，惟恐归田迟。

一旦得引年，九天还听卑。

尚沾二品禄，俾尽百年期。

恩深沦骨髓，感极横涕洟。

始营菟裘地，来向濉水湄。

城隅最穷僻，匠者宁求奇。

卜篵悉由己，轩牖亦随宜。

外以蔽风雨，向内安妻儿。

燕雀莫群噪，鹪鹩才一枝。

因念古圣贤，名为千古垂。

何尝广居室，俭为后人师。

亚圣乐箪食，寝丘无立锥。

文终防势夺，去病耻家为。

文园四壁立，郑公小殿移。

伊余具员者，适会承平时。

无术毗万务，无才抚四夷。

为郡亦龊龊，劳心徒孜孜。

促身已天幸，拊己宜自知。

开卷颜间厚，复懼来者嗤。

勗哉知止足，清白犹可追。

杜衍

杜衍　咏莲

凿破苍苔涨作池，芰荷分得绿参差。

晓开一朵烟波上，似画真妇出浴时。

杜衍

杜衍　幽居即事

寂寂复寂寂，告老间居日。

径草高于人，林鸟熟如客。

黄卷不释手，清风常满室。

内顾平生心，无过此时适。

杜衍

杜衍　雨中荷花

翠盖佳人临水立，檀粉不匀香汗湿。

一阵风来碧浪翻，珍珠零落难收拾。

杜衍

杜衍　远蒙运使度支以资政范公所寄黄素小字韩文公伯夷颂许昌文公淮西富

希文健笔钞韩文，文为首阳山下人。

宁止一言旌义士。欲教万古劝忠臣。

颂声益与英声远，事迹还随墨迹新。

当世宗工复题咏，忧宜率土尽书绅。

杜衍

杜衍　赠孙沔

四明山水饶灵粹，唐有希韩敻出伦。

又见贤侯光乃祖，暂还仁里庇斯民。

杜衍

杜衍　赠应天寺昭净法华

出俗皆言为息机，性灵净僻似师稀。

前山月落夜吟罢，深院菊荒秋讲归。

豨雾锁窗灯焰短，雪风敲竹磬声微。

会期双阙重相见，应换当年旧衲衣。

杜尧臣

杜尧臣　留题灵岩寺

四绝精蓝冠古今，千山影里寺难寻。

年来踪迹如萍梗，不得登临恨更深。

杜抑之

杜抑之　句

雷霆真自地中出，河汉莫从天上翻。

杜应然

杜应然　融州老君洞敕赐真仙岩之图

古号黔南今号融，真仙第一胜高嵩。

仙关标榜门增丽，圣像威灵民名崇。

帝赐御书藏宝阁，天生石像老仙翁。

瓶炉罗列非雕琢，幢盖周围夺巧工。

足履分明深踏石，仙衣仿佛挂令珑。

青牛水畔藏头角，白鹤溪边饮羽宗。

狮子像前如拜伏，猿猴梯上若登空。

龙田龙迹施鳞甲，蛇藏蛇身似锦红。

罗汉数躯朝向北，斗星七位转回东。

浮桥伫望金星座，仙径平瞻水月宫。

丹井千秋泉不竭，芝田万顷草常丰。

余清近酌潺潺水，耸翠遥观叠叠松。

石柱经年坚且直，寿溪度岁淼无穷。

吕仙隐迹居于壁，□□□容坐得穹。

彩仗彩仪皆拥护，仙床仙室尽高雄。

化岩夏月生寒凛，和洞冬天都暖烘。

棋画台中人弈戏，树生石内月朦胧。

列三寺观学俱近，会一楼堂阐洪。

道院庵中居上道，风雩台畔自生风。

桥名步扣登融石，楼号鸿音撞巨钟。

花圃西南前可望，钓台泉石景堪充。

刘侯布德于融郡，父宿兴祠立寿容。

广地可容千位客，照天高挂一灯笼。

洞天要比应难比，福地虽同未肯同。

一石镌经显居士，万碑题咏称名公。

想君足迹难穷览，敬为栽诗入画中。

杜于能

杜于能　次韵经略吴及石门洞

桂风泛泛桂江流，南师旌牙喜访求。

诗刻苍崖留篆在，云生纤径称栏幽。

而今入幕宾僚盛，又况褰帷政事修。

更对酒樽堪醉傲，几多泉石助吟游。

杜曾

杜曾　峡山古调

滥觞岷山侧，朝宗盖自然。

沸沸出幽窦，滔滔成巨川。

深流疑彻地，远势欲浮天。

万石攒若斗，一流泻如悬。

二蜀通货博，三峡为防坚。

上下比难险，往来争泝沿。

冲高濆气盛，转急汹形圆。

行人戒仲夏，招子尚耆年。

风波虽灭裂，滩碛且丛骈。

湍声混蛮市，涨润入畲田。

旁临股且粟，顺下目无前。

浮沫逢槎聚，垂瀑依岸穿。

哀猿藏森耸，渴鹿听潺湲。

幽胜祠宇密，倾危村舍联。

寒沙淹宿雨，暖溆罩春烟。

青芜随远曲，白鸟戏轻涟。

常经祗名利，旧隐多神仙。

至清逃鰌鱳，极奥容鲟鳣。

楚臣忠义郁，巫女威福专。

龙骧战具敏，鲧嗣导功全。

瞿唐十里暗，滟滪一邱偏。

砥柱未足攎，吕梁诚浪传。

伊予非智者，被命徒勉旃。

尺短纠列郡，寸进乘孤船。

一步一篙探，百丈百夫牵。

通夕但耿耿，终日惟乾乾。

废职罹罪罟，委命通化甄。

寄言千金子，狂狷可闻焉。

杜知仁

杜知仁　和范孙闲行溪西得梅数花韵

寒梅我故人，岁必以文会。

涴墨尚可覆，未知凡几醉。

晚乃得此诗，山灵以为最。

置身风月上，出语色香外。

驾言孤绝处，坏枝委颠沛。

悬崖折披竹，断涧强病桧。

穷交仅如此，过是藐无辈。

碧眼苦好奇，於焉有深嗜。

迎长得一花，以为时可矣。

遂若天下春，笔头顿生气。

我属闭关日，一枝偕寤寐。

敢贺微阳来，尚虞坚冰至。

结束果何在，飘零初不计。

政恐负岁寒，或为识者喟。

杜知仁

杜知仁　和范孙闲行溪西得梅数花韵

孤根要先觉，一花已后会。

而况万香中，晚乃夸狂醉。

东皇兆群物，无物居其最。

对梅欲着语，当在梅之外。

君看龙蛇蛰，中有江河沛。

其元阳复雷，其真岁寒桧。

於梅观此妙，眼力怜湛辈。

无能根本求，仅为色香嗜。

一元元识者，孤真可知矣。

君独邃玄机，命笔开风气。

奇哉天根词，与世呼梦寐。

犹疑转语下，未为梅之至。

愿闻第一义，更作向上计。

会有先天翁，当发无极喟。

杜子更

杜子更　致爽轩

西邻东老总为虚，料想君家乐有馀。

白酒黄金都是幻，争如好客与收书。

杜子更

杜子更　致爽轩

西邻东老总为虚，料想君家乐有馀。

白酒黄金都是幻，争如好客与收书。

杜子是

杜子是　集元刺史句咏寒亭

长山绕井邑，噀噀天外青。

烟云无近远，水石何幽清。

半崖盘石径，如见小蓬瀛。

时节方大暑，忽若秋气生。

高亭临极巅，登高宜新晴。

俗士谁能来，野客熙清阴。

漫歌无人听，有酒共我倾。

时复一回望，心月出四溟。
