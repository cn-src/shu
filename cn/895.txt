明史钞略 - (明清)庄廷鑨
　显皇帝本纪
　三显皇帝纪
　四贞皇帝本纪
　哲皇帝本纪上
　哲皇帝本纪下
　列传卷之八十七
　列传卷之八十八
　跋
　跋






ÁÁÁÁÁÁÁÁÁÁ：doosho.com　1，2，3，4，5

ББББББББББ：doosho.com　1

ĆĆĆĆĆĆĆĆĆĆ：doosho.com　

ĎĎĎĎĎĎĎĎĎĎ：doosho.com　

ÊÊÊÊÊÊÊÊÊÊ：doosho.com　

♀♀♀♀♀♀♀♀♀♀：doosho.com　

ĞĞĞĞĞĞĞĞĞĞ：doosho.com　

ĤĤĤĤĤĤĤĤĤĤ：doosho.com　

ĨĨĨĨĨĨĨĨĨĨ：doosho.com　

ĴĴĴĴĴĴĴĴĴĴ：doosho.com　

ЌЌЌЌЌЌЌЌЌЌ：doosho.com　

ĹĹĹĹĹĹĹĹĹĹ：doosho.com　

♂♂♂♂♂♂♂♂♂♂：doosho.com　

ŃŃŃŃŃŃŃŃŃŃ：doosho.com　

ÓÓÓÓÓÓÓÓÓÓ：doosho.com　

φφφφφφφφφφ：doosho.com　

ℚℚℚℚℚℚℚℚℚℚ：doosho.com　

ŔŔŔŔŔŔŔŔŔŔ：doosho.com　

ŚŚŚŚŚŚŚŚŚŚ：doosho.com　

ŤŤŤŤŤŤŤŤŤŤ：doosho.com　

ÚÚÚÚÚÚÚÚÚÚ：doosho.com　

≚≚≚≚≚≚≚≚≚≚：doosho.com　

ŴŴŴŴŴŴŴŴŴŴ：doosho.com　

ϰϰϰϰϰϰϰϰϰϰ：doosho.com　

ÝÝÝÝÝÝÝÝÝÝ：doosho.com　

ŹŹŹŹŹŹŹŹŹŹ：doosho.com　













明史钞略 - (明清)庄廷鑨







庄廷鑨（1585年—1655年），字子襄，浙江乌程南浔（今浙江省湖州市）人。家饶富，“少患疯疾”，十五岁贡生，入国子监，因疾双目失明。购得天启朝大学士朱国祯撰《明史》，广聘名士吴炎、潘柽章等十六人，以每千字润笔三十两白银的代价，补写崇祯朝和南明史事，奉南明弘光、隆武、永历帝为正朔，用永历等朝的年号，斥明将降清为叛逆，更直呼努尔哈赤为“奴酋”、清兵为“建夷”。书成不久，顺治十二年（1655年）病死。廷鑨父庄允诚于顺治十七年冬将书刻成，定名《明史辑略》，因此获罪，牵连致死七十余人，史称“庄廷鑨明史案”，亦是清初著名文字狱之一。


1651年，双目皆盲的浙江湖州富户庄廷鑨出钱购买明末人朱国祯一部未完成的《明史》，然后延揽名士，增润删节，补写崇祯朝和南明史实，廷鑨父庄允诚于顺治十七年冬（1660年）将书刻成，即行刊书《明史辑略》（《明书辑略》）。顺治十八年（1661年）为归安知县吴之荣告发，这时廷鑨、允诚已死，被掘墓刨棺，枭首碎骨，尸体被悬吊在杭州城北关城墙上，示众三个月，廷鑨弟廷钺被杀。因此获罪，“重辟70余人，凌迟18人，已故庄廷龙，也被‘戮其尸’”。



原名《明史辑略》，清初庄廷鑨撰。庄廷鑨为南浔富商,从其邻人朱国桢家购得有关明史未刊稿,延请文人宾客编辑,并补入崇祯一朝史实,成为是书,冠以己名。庄廷鑨死,其父将该书刊行,书中有“建夷”、“夷氛”、“夷寇”等辞,触怒清廷,酿成大狱,书板焚毁,不可复得,故不知其内容卷帙。后吕葆中(吕留良之子)所存节抄本出,遂付石印,近人张元济定名为《明史钞略》,并与章炳麟先后为之跋,已编印于《四部丛刊》三编之中,分三册,内容计有《显皇帝本纪》、《贞皇帝本纪》(后附梃击、红丸、移宫三案)、《哲皇帝本纪》,《李成梁、戚继光、刘綎、杜松传》以及《开国以后释教传》等篇。每篇后附有史论,题“庄廷鑨曰”者有两处。而书中“夷氛”、“夷寇”、“奴酋”诸辞俱在,特别是《李成梁传》中称努尔哈赤为成梁所豢养,此皆清廷所忌讳之事,可见其确为庄氏之残稿。




序




【以上原缺】

并进。应龙佯令其党约降而统苗兵据关冲杀都司王之翰，军覆。会继光罢，撤兵，委军资略尽。二月，礼部员外郎陈㤗来疏曰：虞淳熙素擅□□，杨于庭西功未叙，袁、黄方赞东师，该部计品，取自上裁。刘道隆遽借拾遗，荧惑圣听，而蒙专权结党之旨。革考功赵南星并淳熙、于庭、黄等职，必将来挈权以阿阁臣，而后不为专权，植党以媚阁臣，而后不为结党。上怒，降㤗来并薛敷教、于孔兼、顾元成、贾岩、张纳陛各谪外。石硅土舍马邦䀻攻女宣抚覃氏，覃上书曰：臣自从征叠、茂，击破大雪山，斩虏一千级，两台不以臣女流赐之。奖曰：纪律严明，冲锋苐一。今邦聘无故而虔刘我，臣请比先年楚金洞舍谋纂事，愿以邦聘就吏。经略。宋应昌檄刘𬘩、陈璘水陆济师，上益发帑金二十万佐军兴。时谍言王京倭二十万，声言入犯，如松等分布守要害。闻倭将平秀嘉据龙山，仓粟𢾗十万，从间道纵火尽焚之。倭乏食，江西巡按荐举人刘光卿、邓元锡学行纯修，特受光卿国子监博士，元锡翰林待诏。吴县举人王敬臣孝行修真，进奉训大夫，行有司优礼。原任通判王升、冯行可遥授慱士。俱直隶按臣荐。三月，阁臣王锡爵疏论进言受言之义，不报。淮甸水，漂没漕粮二万余石。李化龙巡抚辽东，东师议款。四月，倭退营釡山。时师老粮匮，李如松与宋应昌谋图休息，始用沈惟敬款谋。倭刍粮既烬，亦惩平壌之败，有归志，而封贡之议起矣。经略既得请于朝，赦不穷追，且得倭报惟敬书，乃益游击周弘谟，同惟敬往谕倭献王京，返王子，如约纵归。倭果于四月十八日弃王京遁。如松及应昌以翼日入城，所余米尚四万余，豆刍称是。如松计乘间击其惰归，而倭步步为营，用分番休迭法以退，至釡山浦，筑居屯种，为久戍计。我乃张疑兵，分遣刘𬘩、祖承训等屯大丘、忠州，檄全罗水兵龟船分布釡山海口。倭既弃王京，汉江以南千有余里，朝鲜故土奄然还定。五月，给事中侯庆远谓我与倭何雠为？属国勤𢾗道之师，力争平壌权，收王京，挈两都授之。存亡兴灭，义声振海外矣。全师而归，所获实多。上乃谕朝鲜王还都，王京整兵自守。各镇兵久疲海外，以次撤归。应昌疏：釡山虽濒南海，亦朝鲜境。有如倭觇我罢兵突入再犯，朝鲜不支，前功尽弃。且关白之图朝鲜，意在中国。朝鲜固，则东保蓟辽，并无虑京师巩于㤗山矣。今曰拨兵勰守为第一策。部议量简精兵三千，善后余尽撤还。

礼科都给事中张贞观言：祀典关系甚重，日久遣代宜非？方今淮甸之水，畿辅之旱，湖湘之风霾，兖、豫之淫潦，左在为沴。而地震天鸣，甘宁殆无虚月。流星火光，蓟辽屡有报闻。沈阳之天火千家，留都之霆煨陵树，可以见天心之仁爱，亦可以见宗宫之怨恫。则竭诚以格祖回天，正今日吃紧第一义。不报。御史彭应参言：倭奴通贡，势必宁波入经行绍兴、杭、嘉等地方，设备劳费。边海重地，财赋奥区，岂不虑其乘机肆螫！此其害之在地方者至𠰥！天下财赋所入。不过四百五十余万。北虏𣢾贡、浸淫至今。岁费三百六十万。倘倭贡之套再成。自淮掦蘓松两浙闽广间。在在皆可开市。皆当备御。则东南之费。当亦不减西北。此其害之在国家者。愿皇上断断勿许。乘今六师既集、沿海有备之时、极力长驱，务使片帆不返。下所司议。阁臣王锡爵疏：臣幸得与诸臣立不讳之朝、事圣明之主，以至人无择言、言无择官，岂非甚盛！虽然，言太轻则浮、太烦则乱、太执则颇、太深则刻，就此甚盛中，亦不无大可忧者。臣之所忧，上下相信而后政事可修；相重而后论说可入。今言不已而渐轻，轻而不已渐厌，使君父视外廷之奏论，如贾𥪡之争言，因一人而疑众人，因一事而疑众事，上下之际，无复相信相重之意。后虽有忠言谠论，亦将格而不入。此臣之忧也。古称有对则争兴，争兴则党立。

今朝中议论已分两岐，恐水火之争，至成左右之袒。此以彼为邪，彼以此为邪，使天下之士智力殚于相伺，名望损于相诋。即使一彼一此，一胜一负，朝廷亦止得一半人才之用。𠰥始于两持，终于两败，不但人才尽坏，亦且国体大伤。此臣之忧也。上有所处分而下未必服。下有所争执而上未必亮。下以忤上为高。上以反汗为耻。上下相激。何事不有。譬之水然。波方起而击之以石。则其跃弥高。譬之石然。火方出而即沃之以水。则其坏弥𨒪。此又臣之忧也。大抵𢾗年议论。始于相矫。成于相激。议𢾗更而难穷。法𢾗更而难守。事𢾗更而难睹其效。人𢾗更而难课其成。政事不修。纪纲不振。皆始于此。今习尚已成。极重难返。则莫𠰥导之使言。而总之使一切谓题覆宜慎。听纳宜公。甄别宜先。勘劾宜审。向者皇上尝严出位之禁矣。臣以为此不必禁也。古所患于盈廷者。苐以莫执其咎尔。如使言有归着。事有总萃。则虽盈廷何害。臣请一切章奏。统条贯而归六部。六部题覆。别黑白而定一尊。嘉言用之足为益。而妄言置之不为损。则在廷议论。更患其少尔。所谓题覆宜慎也。孔子曰。君子不以言举人。不以人废言。乃臣见近来听言之弊往往不问其所言之事。而先揣其所以言之心。臣以为使其人不肖。朝廷原自有黜陟之权。而何必于听纳之时。逆意深求。自今请就言论言。就人论人。使士绝逾涯之望。则无所为而言。自公；朝开翕受之途，则无所激而气自平。所谓听纳宜公也。天下之人品不齐，迹同心异、言同行异者，诚不可不辨。然必先用其贤而徐简其不贤，亟暴其长而薄责其所短，然后众心愧服，物论自平。乃臣又见近来淹弃诸臣之中，盖多素心驯行，卓然流俗之外者，而或屡推未报，或一黜不复。

朝廷既不得尽真才之用，而天下且得借为议论之端。不𠰥尽捐前忤，以次特表用之。庶几举直而枉自错，忘我而人自安。所谓甄别宜先也。朝廷用舍，多凭举劾，任已则耳目不广，任众则毁誉易淆。比年以来，几于朝无完人。人无完行。当事者但为调停量处𠰥其事果虚、则是近在辇毂。犹有不白之冤。若事果实、则既闻于朝廷。岂有不行之法。近时法纪纵弛。劝惩不立。人才缺乏。推用不敷。弊率由此。请谕廷臣、以后论人者、须的列年月、明指左验。下部查勘、务求确实。实者理法自甘，虚者心迹自白。被言者虚实既定，言之者是非自明。所谓勘实。宜，审也。凡此皆所以导之使言。而总之使一也。抑臣又自惟，臣等以二三寒士，参预政务，惟借皇上之知遇，故其体隆。借皇上之明断，故其事举。譬之星然。依天而高。依日月而明。当其上列。则有光芒。及其下陨。与石无异𠰥使宫禁隔于严邃。戚颜违于咫尺。虽铃阁之下。即同外臣。君臣不交。上下相隔。伏祸隐忧。难以言悉。天下见臣等备员辅弼之司，而终岁不一蒙接遇。则安淂不轻。官府暌绝而茫然不知事之所出，则安得不疑。喜怒有时而不测，则乘不测而疑。章奏有时而不报。则乘不报而疑阁臣处见轻见疑之势日凛凛。救过不给，安能展布四体。以佐圣政万一哉。伏望皇上勤批答以明圣断，平喜怒以调群情，时御朝讲以图政理而决壅蔽。臣等亦淂依末光，奉隆旨，尽款款之愚忠，则主与臣交、大臣与小臣交、当事者与言事者交，所以共成㤗道，以定国论，以一政体者也。云南御史薛继茂条陈缅夷方略，及请释系臣李材，命释之。

四川巡按王象蒙参杨应龙，上以既无叛逆重情，彼处抚按行提，酌量情法具奏，不必差官往谕。六月，沈惟敬归自釡山同倭使小西飞驒守藤来请款。倭随犯咸安、晋州。给事中张辅之谓：倭聚釡山原徉退，诱我撤兵以图渐逞，无故请贡，非人情。今猝犯晋州，情形已露。宜节制征巢，辽抚赵燿亦报款贡不可轻许，下部勘议。总河尚书舒应龙以霪雨河决，请赈沿河州县。工部左侍郎沈节甫言：浙、直闾阎萧条，请停龙袍之运；议宗藩选举，与之入学，中式将军以下改官升转。七月，吏部尚书孙砻罢，群臣疏请御朝讲。大学士王锡爵密疏言：古帝王禳彗之法，一切以除秽布新为义。𠰥紫微垣王者之宫，则必求莫大切身之事，可以改观万国、厌不祥者。天以皇上为子，皇上以太子为子。天子之象曰帝星，太子之象曰前星。方今非亟举册立之大典，无以解赫然之天变。旨慰答之。敕谕内外群臣、顷者皇天垂戒、灾异瀳臻。朕仰承天心仁爱、且感且惧、巳斋居思过、兼敕臣工、痛加修省。犹恐穷檐蔀屋之下、边方荒徼之外、耳目不周、军民失所、以干天和。是用申谕尔等、今后但以小臣得所、为有司之贤否。以有司得职、为抚按之贤否。其不恤民瘼，无济地方者，即时议处；奸贪不法、酷虐害民者，参奏拿问。如有真心实政，德惠及民者，即据实特荐，以凭优异。且国家养兵，原自优厚，只因官不恤将，将不恤兵。今后着督抚官痛湔宿弊，其举劾体访，必公必慎，无得轻忽恣意。朕又念东征将士荷戈异邦，三伏炎蒸，重以阴雨；直以恤小御暴，不得不然；其在朕心，能无悯恻！其发去银两，不知各兵果沾实惠否？日给粮饷，不知有无足用？及该大兵所过地方，民间不致骚扰否？榖价不至腾贵否？都着实查勘以闻。倭从金山移西生浦，送回王子。陪臣议留刘𬘩川兵、吴维忠等南兵防守，加𬘩总兵，维忠等俱听节制。传催纱、金、彩膝、襕蟒衣三千匹。

侍郎沈节甫疏谏。上以天变民穷，减三分之一。江北水灾，留备倭漕粮二十万石赈散。八月万寿节，免贺。吏部题：诸臣饰诈，有欲借请告之名，谢𨒪化之迹，倡避嫌之路，开去国之端者，请容酌议，不得允放。上曰：人臣恬退知止，原系士节。但近来每饰虚名，以退为进，致使职业旷废，升迁躐等，徒长浇风，于国家何赖？尔部严名实，以一政体。果有廉静实行，仍不次擢用，以示风励。申严荐本连坐法，其论劾倒置者亦坐之。河南民饥，都给事王德完条赐钦赈蠲、起运行平籴三事，从之。杨应龙不服，勘问敕该抚按官便宜擒治，仍谕止罪首恶，不许贪功妄杀。山东按臣周维翰言东师病困难留夷，请封贡，未去宜，且撤兵。休息，及春再图。下司议。九月，召南吏书陈有年为吏部尚书。左都御史李世达罢，孙丕掦代吏部。选司孟孔鲤以擅推张栋诸人，谪为民。十月，上谕本兵，倭奴许封不许贡。宋应昌复遣沈惟敬入倭营趣谢表。兵部复议并撤吴惟忠等兵，止留刘𬘩勰守。总督顾养谦亦力王撤兵，许之。因疏请封贡。上命九卿科道会议。仪制郎中何乔远忿，请罢封。科道赵完璧、唐一鹏等交章参总督朋欺如松开衅，请绝封本兵石星恐不能縻关白，终主封贡不已。十一月，慈圣皇太后万寿，上御皇极门受朝贺毕，御暖阁，召辅臣王锡爵至。锡爵叩头谢累次恩眷，又叩头贺圣体康宁毕。上谕曰：卿为国远来辛苦，朕心甚喜。对曰：臣受皇上高厚之恩，粉自碎骨，不能补报，何况区区奔走之劳。上又谕：卿扶母来京，可谓忠孝两全。爵又叩头对曰：臣今日正恐忠孝两𧇊。且如皇上召臣，本付托以国家之事。目今外边诸务虽渐有头绪，苦于朝廷之上议论日繁，止因册立一事不定，生出无𢾗疑心。所以连进密揭，力劝皇上早断。

上曰：恐后中宫有生，却怎么处？锡爵又对：𢾗年之前，说此犹可，今皇长子年十三岁矣。岂有人家子弟十三岁不读书之理。何况皇子。上曰：朕知道了。朕子明年该长发之期。卿所奏洞悉苦心。爵又奏：臣今日见了皇上、不知再见何时。伏望皇上三思臣言、将此事𨒪断、不必待冬至后。更望皇上时出御朝、频召臣等摘量政事，天下幸甚！上曰：朕也要与先生每常相见，不料朕体不时动火。爵对：动火原是小疾，望皇上清心寡欲，保养圣躬，以遂群臣愿见之望。即如今日圣驾一出，满朝欢呼，可见勤政视朝，是治安急务。言毕，圣驾欲起，又叩头而出。锡爵复疏请豫教分别。长幼再疏请皇长子先行冠礼。行人高攀龙上言黜杨应宿，应宿亦疏黜攀龙、有旨各谪外。御史吴弘济辩高杨邪正，并黜为民。起邓以讚吏部右侍郎，辞不至。谕吏部：皇长子册立一事，久已断自断心，但以方在壮年，不妨待嫡稍缓。今欲明春先行出阁讲学礼，其皇三子少待，次年另行。长幼之序，即此为定。尔部传谕各衙门，如敕奉行。调刑部郎中张廷相外任。内监冯海等盗库银千余两，部拟充净军。上怒其受贿殉𥝠，遂调外。浙江巡按彭应参言该省灾伤，乞停减袍縀，不允。十二月，以东征大兵既撤，宋应昌及李如松等俱取回，命督抚侍郎顾养谦代为经略。南部即谭一召言：人心有偏蔽则不平，辅臣王锡爵不能平心，久矣。自正月再入辅政，无月不逐言官，今得罪弃置者六十余人。部郎孙继有言：奸人敢于倾善，阁臣果于容奸。应宿量降、攀龙重处，去留失平矣。南部安范言：南星、化鲤之秉公，天下共惜之。用贤之刚正，天下共惜之。至如砻之清修，世达之练达，李祯之方介，天下又共惜之。行人高攀龙一疏，深惜诸臣之去，反蒙重黜，不能不归罪于阁臣矣。以为出圣裁、则阁臣乏弼违补衮之忠。若出票拟、则阁臣阴快𥝠意而归过君父不忠之尤者。旨革继有为民一召希范逮问。南给事中叶继美等疏参王锡爵救谭一召等言阁臣有心黜逐为妒贤、不能匡救为窃位。夺继美俸一年。既而辅臣申救甚切，免一召希范逮问。

旌表湖广孝子周勃、节妇二十五人、烈妇女五人。万厉二十二年甲午正月庚辰，翔洽事中赵完璧言：倭奴往者托贡之术，以觇我轻重。幸赖皇上格寝其说。兹又假封之名以尝试我。夫倭之所嗜者利，利不足，无以诱倭使还。经略恶夫以利啖倭之名也，不得不托之为贡。贡不成，则倭不退。经略又见贡之不行也，故不得不易之为封。说虽三，义则一；名在此而实在彼也。经略出都之时，行色何壮，而今惫懦至此！遂虎之法、轰雷之砲、战车巨舰之修，费水衡内府百万，俱付之乌有，而仅仅市一封。臣以为此举是人臣之利，非国家之福也。下部知之。谕吏部：昨岁各省灾伤，山东、河南及徐、淮近河之地为尢甚。民间至有剥树皮削草子而食，又至有割死尸杀生人而食者。朕虽居𣸧宫之中，不遑寝处，曾经屡旨蠲赈，不知有司曾否奉行，小民有无沾惠。值此公𥝠交诎，不知谷该地方，除内帑漕粮或留或发之外，别有救急便宜措处方略否。其各处矿徒利盗，嘨聚成群，又不知果已安插归农，防御有备否。目今四方吏治，全不务讲求荒政，牧养小民，止以抟击风力为名声，交际趋承为职业，费用侈于公庭，追呼遍于闾里，嚣讼者不能禁止，流亡者不能招徕。遇有盗贼生发，则或互相隐匿，或故意纵舍，以避地方失事之咎。其各该抚按官。






显皇帝本纪

万厉三十二年甲辰正月壬子朔，大计河道侍郎李化成上泇□□黄河自开归而下，合运河入海。有道有三：由𮆏阳道考城，过坚城，出茶城，向徐邳，为中路，是名浊河；由曹单经礼沛，出飞云桥，从昭阳湖出秦沟，为北路，是名银河。由潘家口过司家道口，经符离，道睢宁，入宿迁，出小河口，为南路，名符离河。较而言之。中路差胜。不如泇河之开。其善有六。盖由宿迁入运。则徐邳涸而无水难。由丰沛入运。则丰堤坏而有水难。泇河开而运不借河。其善一。以三百六十里之泇河。避三百三十里之黄河。二洪自险。镇口自淤。不相关善二。运借河。则河为政，运不借河则我为政。察机宜而治之。善三。先年估全工以三百九十万，今直二十万。善四。开河必行召募，及此时召募，则春荒役兴。麦熟人散。在富民不苦于赔，在穷民亦淂以养。此两利之术也。善五。粮船过河，约在春尽。畏河涨尔。入泇河而安流送浪，早暮无妨，过河之禁可弛。善六请开泇河以通运。泇河者，在滕、峄之间，受沂、洙下流，南通淮海。舒应龙尝凿韩庄，中作而罢。刘东星在事，欲遂成之。会病卒，未果。至是，化龙建议开之，漕河别出一间道矣。大学士王家屏卒。赠少保，谥文端。家屏。器局慱大，操履严正，论者谓其忠诚体国，抱大经济，不及尽展以致太平，有余思焉。二月，大学士沈鲤辞会试，主考，首辅沈一贯题次辅沈鲤、礼部右侍郎唐文献主考，鲤辞次辅。主考以祖宗朝有入京朝贺旧臣，暂留典试，略仿遗意，可绝弊端，乃改命朱𢋫取杨守勤等三百人。山东巡抚黄克缵奏：税监委官解银于路，诡称被劫，累地方赔偿。此辈习成吓诈局套，攘夺日甚，请通行申饬。礼部左侍郎李廷机条陈宗藩简便事例。时宗藩请封诸事，所费不赀，天潢、之胄等于无告，故疏言之。江西禁山，所属七县民包纳山价二千两，认买盗窃守卫将军金牌，各监税进银二十余万两，下户部收取金珠宝玉入宫。三月廷试，赐进士杨守勤、孙承宗、吴宗达等及第、出身有差。考选庶吉士二十二人。驸马杨春元弃职𥝠走回乡，诏削其父官。

四月辛已朔，日食，改初五日。享太庙。司礼太监陈矩上妖书，狱初株连捕冶，已非一起。最后淂皎生光廷讯，时康丕掦、钱梦𦤎皆欲坐郭正域，而御史牛应元等指天为誓，沈裕厉声折之，生光从重论，恐株连多人，无所归狱。生光自诬服，叹曰：朝廷得我结案，如移一口，诸君何处求生活乎？李廷机、赵世卿又告辅臣朱𢋫既淂生光可具狱。𢋫亦劝一贯如廷机言，事稍解，遂移生光刑部论斩。上欲加等以谋危社稷律论磔定岁贡，于四月十五日初试，五月十五日再试，著为令。诏景府遗下庄田地租，悉送福府，崇文门外皇店听福府管理。五月，两广总督戴耀极言中官采珠之害。初，粤中香山澚九夷贸易，番舶所舣，渐乃筑城聚室，俨然立一番主交构中官流毒一方云。广东税监李敬进矿金珍珠千两，张忠等进金银八万两，有奇巡。按四川李时华奏勘界事难结局。初播州之役，安疆臣不惟假道，又且助兵，战甚力。有功将士分功蔽之，仅以虚衔酬赏，竟负初约。其靖边等地，疆臣据于掦酋存日，抚臣必欲反之于酋亡之后，所以怏怏。卒不服。六月，光禄卿王守素奏：寺帑屡竭，光禄每年钱粮入𢾗不过二十二万，又时有逋欠不如额者万厉。初张居正作相，限制用十二万，多至十五万止。以后渐至三十万，出浮于入，寺臣束手，城𤞅社鼠，莫可问矣。羽林卫等官奏称、徽、宁二府税契银十五万，蘓、松诸府税契银二十万，着太监邢隆缴进。山水冲诸陵，䖝食陵树叶殆尽。谕内阁传谕各衙门修举切要时政，以昭畏天至意。谕内阁：朕自闻祖陵灾异，至今尚惊惧叔安。卿等屡奏应行时政，少俟简发。其召见至诚候旨，从容行之。所请诣门起居，已知道。大学士沈一贯等言：今日夜思四方之政，如寝针毡，如坐火薪，何能顷刻待。臣等非不欲俟，而天下危乱，恐有不能俟者。乘天下未变而图之，则权在皇上；但一下明诏，而海宇大定，待天下有变而图之，则权在匹夫。一经嘨聚，便难措手。不报。七月，大学士沈一贯、沈鲤、朱𢋫各素服赍疏赴文华门叩头投进，恳赐施行实政淂俞旨。时霪雨连绵，都城崩坏。主事徐銮上言弭灾实意，请收回矿使。户部尚书赵世卿谏言：苍生縻烂已极，天心示警，特严矿税。貂珰掘坟墓、奸子女、侮官虐民，成何世界。皇上尝曰：朕心仁慈、自有停止之日。日以继日、更待何日也。谕天雨连绵、京城坍坏房屋𢾗多、压死人民甚众。朕心恻然。便着太仆寺给发银十万两、交与该部科及五城御史会同查勘、每房一间、钦赏银五钱、以资修理赈济及医薬津送之费。务先尽贫难下户、仍不许官吏侵冒，必令沾受实惠。又谕户部：京师米价日贵，着于通州仓粮暂借十万石，运付京仓，支放该月折色军匠米粮。五城房号银两，除旧例免征外，再免一月，以昭朝廷权宜救灾德意。大学士沈一贯等条应天实政：一、西山被灾窑户当恤；二、镇抚司狱房雨倾各犯；当矜；三、播州战功久未叙，当行；四、江北地方叠灾，当赈；五、教习庶吉士馆师，当补；六、部院大臣及四省巡抚当用；七、牧地为水所占，当缓赋。谕嘉慰之。原任兵部左侍郎许孚远卒，赐𥙊葬如例。河决蘓家茌，水淹丰沛。八月，都给事中田大益疏言：皇上迩来乱政、不减六代之季。屡疏泣陈，而皇上坚塞两耳。宵人奸棍、妄谓小乱易治，搜括奇巧、蛊惑圣心。恐积怨之民、穷极计生，斩木揭竿，四向而起。文武大小九卿科道官、齐赴文华门叩头上疏。谕内阁：前有旨修省实政，静俟次第发行，文武大臣俱着安心供职，共济时艰，如何又来渎激奏扰？恭照祖宗制度朝仪静肃尊严，凡有军国大计，许实封本，从会极门投进，听候裁夺。近来不知何物设意作俑，朝廷但行一事，若妨已之𥝠弊，便哄然群起、挟迫君上、要誉沽名、全不思君臣大义、恣肆成风、是何理体。沈一贯等言、上欲朝仪肃静、当收天下之心。欲收天下之心、当恤天下之言。近年以来、天下久罹矿税之苦、而又习闻停止之言。跂望恩纶、以日为岁。诸臣感时多故、千言万牍、总出恳诚。君臣大义，正当如此。伏望皇上取逆耳以悦心，图宗社之永计，旷然下明诏，罢矿税于群虑不及之时，使言事之口淡而无味，忧国之心化而若忘。朝仪自肃，天位自尊，都俞吁拂之风，当不远矣。武骧卫百户陈起凤请采巨木充国用，上震怒曰：上天示儆，朕正修省，举行德政。起凤指称采木，诳惑朝廷，好生欺玩，姑革职为民。福王因天变，辞免官店，不准，仍令禁戢骚扰。九月，以畿南灾䘲异常，敕刷出堪动银钱赈济，予前吏部尚书倪岳曾孙倪翰儒补荫，不为例。建参、随程守训、王维忠等追问，陈增参其僭匿龙文奇、珍异宝及家人供称银四十万，为抚按会报客星变、释诏狱等官何栋如、华钰等二十四名为民回籍。分水河成，大学士沈鲤乞休，不允。鲤念时事艰难、天听未尽，回不积诚，无以报主。乃列谨天戒、惜民穷等十事，书之于牌。每入阁，则率两房官拜祷，愿天启圣聪。或谗鲤为诅咒，上大怒，立命中贵取观之，曰：此非诅咒语也。谗者曰：其诅咒但不出声尔。上默然不应。闰九月，楚宗人蕴珍等杀湖广巡抚赵可怀。楚事既寝，楚王遣人奏谢，因遗书币谢诸贵人。楚宗知之，率众邀诸途，副使周应治，鄞人也，恐事露，率骁骑尽缚之，械系于狱。明日，可怀出视事，三司使者环列宗人，群而䜣于可怀，可怀谯让之，起至溜下，欲讯审珍等，遂以手械击其首，因仆，立杀之。余宗起遍击诸司逾墙走，应治亦被重伤。巡按吴楷奏闻，上怒，敕尽法拿治。谕内阁：播功平定一国，拓土开疆，不行封爵之赏，不可以劝后。大学士一贯谓在事文武众难以滥封，特加总督李化龙少保，总兵刘𬘩、陈璘左都督。十月，红夷肆劫于福建。初红夷为奸摘所诱，贪汉财物而来，入闽不过二舶，久之。贾人欺绐，尽没其赀，夷为具告。守土大吏不辨佅俪之言，惟凭通事颠倒，以致夷人忿而称乱。自后时时见告，不可复止。海西友帖等卫、㤗宁等卫夷人各进贺万寿、长至二节。礼部疏覆楚宗，上曰：宗室有贤有愚，这衅乱的，必有民间棍恶乘机夹杂其中，分别擒处。一直榜谕善宗，恪守礼法，毋得党奸取戾。以后各宗俱不许聚众䙝体，擅入公门把持嘱托，威制有司。楚王着用心照旧整理。八郡王勰心分职，绥靖所属，毋仍纵玩。广东兵备姚善掩杀黎人，致败。琼州生黎，以香易土牛，巡兵夺其牛，黎愤，杀𢾗人去。参将幸功，闻于兵备姚善率众掩之，大败。督府遣师援之，又大败。后调𢾗万人击之，黎走入深险，莫可奈何，得老弱首𢾗颗报捷。十一月，以畿辅饥发，通仓粮十万石平粜。朝鲜国王解外洋所获被掳人民及倭众于中国，敕奖赉之。十二月，命部司御史领太仆寺银两𨒪行，赈济辇下饥民。巡抚湖广梁应龙奏楚宗罪状，分别五等以闻。会勘时，布政使薛三才与抚按二臣力辨诸宗不反，应龙云：世有不反而敢公然杀一巡抚大臣者乎？

狱词既上，温纯亦言：今日诸宗之罪最重，在殴死重臣一语，遂执以断斯狱，众议帖然。万厉三十三年乙巳春正月丙子，翔给事中胡忻言：献岁发春，宸情悦豫，闻山台二厂鸠工运材，起架鳌山，以备游赏，而小民为矿税所困，为中使参随所鱼肉，辇毂之下，物耗价腾，畿辅之间，析骸易子，江之南北，山之东西，无地不流离，无人不愁苦。诚于此时，急下明诏，一切报罢，则涣号风行，欢声雷动矣。不报。考察京官时，主察当属侍郎杨时乔，辅臣沈一贯憎其方严，请以兵部尚书萧大亨主笔。上以时乔廉直，竟属之。与都御史温纯力持公道。执政使人语乔曰：此番计事，凡旧嫌宿怨，当一切破除。又曰：各属贤不肖，一听其长，以受成于明主，不得有所侵夺。乔叹曰：此挟天子以令诸侯尔。及疏上，久持不下。给事中钱梦𦤎以妖言诬大臣，罪当外补，中旨留之。乔乃请罢，不许。于是郎中刘元珍、御史朱吾弼、主事厐时雍后先论一贯权奸误国，有旨、元珍等俱谪外。广东巡按：御史直指楚藩假王，亦坐谪。时有吴中布衣在一贯坐，梦𦤎戏之云：昔之山人为山中闲人，今之山人为山外遊人。布衣对云：昔之给事给黄门事，今之给事，给相门事。一坐咍然。二月乙巳，翔开采太监沈永寿以广西地多瑶僮，矿场险远，请令有司包解。上命酌派河池、永康等州，富州、思恩等县，岁纳银一千两，有奇巡抚侍郎杨芳请赐豁免，以惠遐方，不报。三月乙亥，翔谕吏部、都察院，大察各官，本内科道不称职者甚繁，岂皆不肖或因忿恚以泄怨者有之，因结党以排去者有之，欲𥪡权以挟人者有之，欲立威以制人者有之。大察朝廷巨典，非以公济，𥝠之案牍。大臣当以尊君体国为要，以详慎休容为美，务去成心，同寅勰恭，共济时艰，以成平明之治。部院因会奏、臣等恭奉圣谕、不胜战栗。嘉靖以来、察处科道、其𢾗恒多。各官多缺、察𢾗太减。今次员𢾗视昔不远。而议处科臣四人、道臣七人、皆参质众论、矢公矢慎、不敢苛求。惟是臣等不职、不称任使、亟宜罢黜。上曰：既矢公慎、各安心供职、不必陈扰。命太监田义会、㤗宁侯陈良弼、戎政尚书萧大亨、御史李楠、阅视三大营将领等官、分别赏赉及罚俸降黜如例。改题长陵石碑曰成祖文皇帝之陵。工部言、长陵碑石、原刻太宗文皇帝之陵。世庙改太宗庙号为成祖。陵亦因之。惟碑石未敢轻动。仰祈钦定，以著孝思。上曰：碑石鼎新理，宜改题，议徙宽奠新疆居民六万余口入内，弃新疆为瓯脱。总督蹇达、巡抚赵楫、布政张中鸿、总兵李成梁以招回华人叙功。东虏酋首宰赛诱杀庆云堡备御熊钥，及拆毁墩台，戕掳军役。事闻，诏停革市赏，行督抚镇道相机处置。山东巡按奏济宁、鱼台、单县等州县被河冲决，其钱粮除应免者，余俱照被灾八分以上事例，每石折银五钱，俟水退地出，另为徐议。部覆从之。庚戌，刑部会府部九卿科道覆议楚宗罪状，得旨、蕴𨱅等二名处斩，华隽等三名及二等内华　勒令自尽，英憔等二十三人押发高墙禁锢；蕴芳等二十二人及四等内华璠、定熙、常净分发远府闲宅禁住；蕴𨧮等十五人降爵一等，未封者俱不准封。五月甲戌，翔大学士沈鲤以疾乞休，上优诏勉留之。兵部郎中刘元珍疏劾大学士沈一贯曲庇𥝠人，蒙上箝下。给事中钱梦𦤎翼赞一贯搏击朝绅，引用匪类，乞赐罢黜。疏入，不报。

一贯随具疏剖白，并乞明示独断之意，以释人疑。上温旨慰留之。梦𦤎亦力诋元珍，谓其谤毁君父，指为左都御史温纯鹰犬。又言：今大臣忿纯辩疏不下，相约一时求去，以示要挟。意指大学士沈鲤与吏部侍郎杨时乔也。疏留中。南京兵部条陈马快船事，宜列为四款：一、申明注选之规，三年之内，不淂别差，则官久而事专；一、裁冗设之员，庶无十羊九牧之虞；一、申差遣之规，明旨由饬，酌量省并。管运内官，务选老成安静者，则驿骚之害免，一广赦宥之恩。乞分别带征、全征，随粮同解。下兵部议覆，从之。予安南禄州夷官韦达礼赎罪自新，仍令头目郑松严加约束，不得再犯。先是，达礼听叛目陆佑等诱执思陵土官韦绍勇，夺其印。督抚戴燿、杨芳责令郑松擒献。达礼惶惧，送还官印。官兵巢陆佑、达礼奉拿奸细十八名。督抚以其悔罪用命，请姑待以不死，从之。敕谕中外大小臣工：朕近年虽事静挕，而一日万几，未尝不亲自处断。二三辅臣虽时有献替，而亦必取自上裁。其于咸福予夺之柄、从未有下移者也。今岁大察疏、朕简阅良久、见科道𢾗多、不能无疑。又思近年行取及散馆起补各官、诸衙门屡来市恩渎扰、未经简彂、恐差用乏人、是以恤念、将被察科道一概留用。仍严谕切责、以警将来。皆断自朕心，谁能参预！乃听补郎中刘元珍以补官未遂，辄造言生谤，排击元辅，株连蔓引，摇惑人心，将使人主事事殉人，漫无主宰。大臣时时畏谤，不敢担当，然后为快欤则何以振纪纲、成政体也。治乱所关，特兹谕知。尔中外大小诸臣，务宜捐𥝠体国，臻于荡平；毋淂更起疑端，淆乱国是。刘元珍宜重治，但念宽小臣，所以安大臣，姑降一级，调极边方用。再有随声附和的，并治不贷。故谕虏犯戚家堡，杀掳人畜甚众，参将刘宗汉等革职提问有差。六月甲辰，翔大学士朱𢋫疏请亟视事，其吏部本章积而未下者，一一点票，以收人心，以召和气。大学士沈鲤以久病旷官，乞赐罢黜，以应天变。并请采纳首辅及九卿科道陈言诸疏，用图消弭。上谓：君臣大义，宜出身赞理，为朕分忧，毋自为身家计。因谕内阁：朕览三辅奏揭，二辅俱未入阁。部院诸臣日久不出。是何政体。朕自入夏以来、寒热不调、湿气薫蒸、头目时常眩晕。章奏未经细阅。昨闻天坛灾变、惊惶勿已。今点发诸臣章疏诸务、以召天地和气。卿等为朕辅弼、休戚相关、各宜赞襄化理。岂可固避求闲、使朕孤立。特此谕知。大学士沈一贯以郎中贺灿然、给事中陈嘉训疏及，复引疾乞罢。上谓：天人交变，非首臣长往之日。谕令殚力尽忠，以全始终大义。七月癸酉，翔。大学士沈一贯复引疾乞休，并请亟下南京考察拾遗诸疏。上温旨勉留，仍谕以察疏随当批发。戌寅，命册封琉球给事中夏子阳、行人王士桢作𨒪渡海誜事，以彰大信。仍传谕彼国，以后领封海上，著为令。秦府辅国中尉敬等因事群殴南安卫指挥高鸣凤至死。诏发高墙禁锢，革爵、降职、革禄、戒饬各有差。辛巳，左都御史温纯罢，钱梦𦤎、钟兆斗各养病回籍。时南北诸臣皆言梦𦤎、兆斗亟应罢黜，并宜听、纯休致，以全大臣之体。上以二臣论纯诸疏发阁票拟，大学士朱𢋫请付九卿会议，不报。乃从南台公疏中径批云：南京吏部疏催考察庶官得旨各致化，降黜如例。改江西新城知县，高江为直隶东光县教谕。湖口太监李道鸷暴，大肆威福，江与抗礼。及议税，江曰：新城滨江瘠壌，摘贾不集，何税之有？道索库金，江曰：新无积储，浚民膏，以为中贵人欢，令实不能。道大怒，慢骂去。复檄新城包税，江一切拒之。新民某所居山不𢾗，亩，下为庐以居，上葬其亲。道欲凿之，江再为牍白上官，争之力。道党王金吾复至新求赂，语侵江。江不堪忿，抑猎缨起曰：鼠辈岂以吾重去官耶？吾归矣。遂上牒乞归。御史史弼钦其廉明慈爱，再三留不得，以改教题请。去之日，民扳辕罗拜，有下泪者。后补东光教谕，署吴桥县事。编审徭役，亲为勾校，大服民心。大珰卢受延之赏雪体寒，令吏索衣，未至，珰出貂裘衣之，以衣至即解还。礑曰：裘值百金而少之耶？江笑曰：子思不受𤞅白裘于子方，吾贫不𠰥子思，君裘不啻子方，故不受尔。珰侄从旁强衣之，江拂袖而起，其介直盖如此。江，仁和人，万厉乙酉南榜魁。致仕吏部尚书陆树声卒，华亭人。恬默严重，宠辱不摇云。壬午，以黄河汹涌，运船过淮过洪，照先年例量宽一月。其冲决处所着总河严督司道作𨒪修治，郎中贺灿然降三级，调外。

灿然疏主察与被察者俱宜罢。吏部杨时乔言：国是难定，主权下移，恳辞印务。上谕：时乔策励供职，灿然等降极边。大学士沈一贯、沈鲤、朱𢋫皆疏救，不从。戊子，上谕阁臣：当今天变频仍，人心翕訾；维新庶政，勰和万邦，正在今日。朕以一人焦劳于上，而股肱心膂，自顾身名，杜门不出，如国家大事何？古人任天下之重，委身于利害是非之场者，当不如此。着鸿胪寺堂官宣谕朕意，即日入阁办事。戊戌，夷酋五路台吉悔罪认罚，仍许贡市，原革旧赏，准量给与。仍命督抚宣谕朝廷恩威，以后但有挟赏犯边，定行诛讨。赏顺义王忠顺夫人银币。八月壬子，蘓、松、常、镇税监刘成以米粮免税，额𢾗难充，请乞特赐裁减。上曰：前有旨米粮柴薪，民生日用之需，不许征税，以昭朝廷德意。今奏四府额税六万之多，米粮居半，还会按抚，委令有司酌征四万两解进应用。俟殿门工有次第，奏请停免，不许困累摘民。以南直隶矿务银两，听有司包纳解进，其原差百户王遇桂回卫已。已诏今岁暂免行刑。各税监梁永等进内银十一万余两。礼部侍郎冯𤦺奏言：自矿使出，而天下之苦更甚于兵。税使出，而百姓之苦更甚于矿。皇上欲通摘，而彼专欲困摘；皇上欲爱民，而彼专欲害民。皇上戒以勿信拨置，而拨置愈多。皇上责以不许骚扰，而骚扰愈甚。皇上之心，但欲裕国，不欲病民；群小之心，必欲瘠民，方能肥已。运谋如鬼蜮，取财尽锱铢，远近困嗟，贫富交病。疏入，不报。九月壬申，翔浙直及狭西抚按各疏请停减织造，不听、杨应龙余党杨守隆等七十九名，处斩，发边远安置、释放、变卖、纳价各有差。从四川巡按李时华勘议也。录陕西河、洮等三次擒斩破虏功，巡抚顾其志而下，升赏有差。大学士沈一贯乞休，御史吴达可疏陈维新庶政，因劾一贯狎昵𪫺人，𥝠相比监。一贯乃三疏请假修墓，上仍温旨慰留之。陇川叛逆，士舍多罕降，诏发永昌府拘留，以彰朝廷不杀之仁。十月，江西巡按吴达可荐布衣章潢纂修经世诸书，遥授顺天府训导。巡抚贵州。郭子章请讨叛苗得旨，苗恶既稔，天讨宜加。一切征巢事宜俱许便宜从事，务保万全，以安远人。准思明府土知府黄承祖幼子应䀻承袭。从两广督抚戴燿之议也。十一月辛未，翔工科以至日届期，城工未毕，乞敕工部酌议，何工可以暂停、何工可以减作。嗣岁一意城工、并日修筑、以固保障。大学士朱𢋫亦言、民穷财尽，殿门大工。宁缓母急。得旨览奏、具悉详慎。今河工国家咽喉。城工切近保障。最为紧要。便当设处钱粮、刻期奏绩。其鼎建殿门、理不可缓。但工程浩大，财尽民穷之时，且内外帑藏空虚，各处奏报灾伤，委应远虑，议处次第落成，以昭朝廷宽民固本德意。以蓟、辽、昌、保四镇及宣大、山西三镇修举大阅八事，叙录文武各官，各起用，升荫赏赉优恤有差。甲申，皇太子第一子生，是为熹宗皇帝。上喜得元孙，谕礼部尊皇太子生母恭妃王氏为皇贵妃，命皇太子正宫封妃，余皆才人，俱照《皇明典礼》书载。《内阁揭》称阁部无此书，当令搜览。上各降一部为定式。圣母寿届六帙，适皇孙诞生，尊上徽号曰慈圣宣文明肃贞寿端献恭僖皇太后。诏告天下，覃恩中外，旌表郑世子载堉贤行。载堉曾祖见赣，成化中以庶子封东垣郡王。正德四年，郑王见濍诬废，以见赣子佑菟进封郑王。佑菟子厚烷袭爵东垣郡封，以佑菟庶子厚炯承袭。载堉乃七疏乞正伦序，请令见濍曾孙载玺管理府事。于是礼部覆：见濍之以诬枉废也，生既蒙孝宗之矜释，死又沐世庙之册恤；见濍之爵既复，则见濍之子孙宜袭。此载堉所以久逊，必欲改而归之载玺也。载堉、翊锡仍以世子、世孙终身。翊锡身后，其子袭封东垣王，以接见赣之统。厚炯孙翊铠另封一郡，以接见焹之统。今载堉年高德卲，慱物洽闻，仍当给其父子郡王之禄，以示优贤之义。赐敕褒嘉，树坊表宅。从之。十二月辛丑朔，罢开矿抽税内外官回京，闭各处矿场税银，有司征解。内官监太监陈永寿进秋冬二季煤课银两。上曰：昨已有旨停矿调税，念畿辅煤窑系小民日用营生，除官窑煤炸照观内监开取供用，其余民窑税课尽行停免，以昭朝廷优恤根本地方至意。总督河道曹时聘条议大挑事宜：一、处钱粮，一、募夫役，一、严稽核，一、议禁戢，一、酌蠲恤，一、明激劝，一、固上源。敕谕朝鲜。及时淬励。振拔自强。一应战守机宜。着实修举。仍远侦密探。不论有无警息。每两月一报山东侦探委官。并无动静。徒兹烦扰。其令召还户部。会计天下钱粮出入之𢾗。因极言借支截留之弊。得旨积储空虚。支吾不给。各地方即有急务，自宜查照额项，多方区处，岂淂动称借留，以𧇊国家根本之计。今后各京边钱粮，俱令随征随解，不许久停，以致借抵有司𥝠自那解。该部参治原任参政，今调茶陵知州范守已请开贾鲁河及沁口，以济会通河之穷。下工部议覆，行总河及河南抚按勘议具奏。谕内阁传示讲官。撰写论法讲章进览。仍命拟撰《重刊大学衍义补》序文。以昭示朝廷明德新民图治至意。补给故大同巡抚张文锦𥙊葬。礼部言其不附逆濠。及创建五堡。有功边境。死于悍卒。为可悯也。万厉三十四年丙午春正月庚午，翔降原任修撰焦竑、广东都司断事初元子出阁，定讲官六人，竑与焉。因𥝠纂《养正图说》一书，内珰陈矩得之以献，由是物议疑骇，遂以浮　察处。越八年，始补今职。凤阳巡仓御史萧如松条上仓储八议：一、明职掌，二、专责成，三、查积逋，四、核屯粮。五严查参。六议改折。七议籴米每岁秋成。于礼稔地方收买粮米。出陈易新。八革奸役。下户部尚书赵世卿集议称便。从之。命清勘两淮盐场。直隶御史乔应甲言。国家设盐课以实军需。而课办于灶。灶依于荡。荡之关于盐灶。至为吃紧法久弊滋。奸豪侵占。杨州庙湾一场、开至九万九千二百余𤱔。一场如此、其他可知。三十郡县、论地当分等则。应否纳价。作何分种。论租当有多寡。谁为征收。作何支销。海防兵备张鸣鹗、㤗州知州李存信、兴化知县杨润、接攘海滨、素知灶情。可令沿丘踏勘，以清弊端。从之。兵部侍郎魏允贞卒。直隶，南乐人。生平廉直，特立寡与。抗疏极言矿税之害，内使孙朝飞语诬之。南北诸臣疏救，称为天下清官第一。部民诣阙白其冤者𢾗千人。抚晋九年不调，乞终养，至二十余疏，乃得请。归途行李萧然。诏建咸阳知县宋时际降咸宁知县满朝荐一级，火税使梁永诬其抗劫税银、刑禁税役也。辅臣沈鲤请收前旨另敕，抚按勘奏，不报。云南杀太监杨荣，荣在云南残害军民，军官贺世勋、韩光大紏众焚其第杀之。上闻大怒。朱𢋫奏言：陛下无以一人故变动一方。𢾗日，有旨首事者正法，中使罢不遣，乃拘世勋于狱。福建税监高宷激变，闽中民大𬮢，巡抚袁，一骥辑定之。宷肆虐于民，一骥时为左辖，已力阨而制之。比开府，又尽捕其爪牙置之法。会粤珰死，上使宷兼管粤税，宷故垂涎粤。既被命，则造楼船，艅艎治戎器，招集亡命，征集百货，将阑出诸夷市，而躬自往粤。闽人麇集其门，索市直不予，民大哗宷所杀伤百十人，射火箭焚民居无算，闽大扰。又率其党介而驰，阑入中丞辕门，以请救为辞。一骥叱曰：尔虐吾民，何捄为？时蚤衙初散，一骥方坐铨阁治文书，旁无侍者，采挽之出，至通衢，则介士毕集，将杀采，一骥目止之。后观察兵道闻变冒白创驰至，以大义责采，采得归署，而民心少辑。定督理矿税太监张忠参、夏县知县韩熏才力不及，竟拟量调简僻。事下部议，言抚按职在察吏。犹下吏部题覆而后处之。今中使而可以参人。则朝廷设抚按何为哉。得旨韩熏应调与否。听抚按查实具奏。幽杀慎嫔魏氏。嫔、魏县人。太子七岁时微有水厄。嫔力护得无恙。好直谏会。元夕御宴。嫔劝停矿税。取君民同乐。面诃郑贵妃为妹妲忤旨，幽之七日卒。后颇著灵异。上尝念之。恤最厚。真保蓟永开矿太监王虎奏缴开采进过金银𢾗目。自万厉二十四年闰八月至三十二年正月，共金五百五十七两零。银九万二千六百四十二两零。石青一百一十九斤。然计历年间开矿所费工值物料亦至十余万，得不偿失也。以皇孙生，遣修撰朱之蕃、给事中梁有年敕谕朝鲜，赐王及妃舒丝锦绢有差。二月庚子，翔御史史弼疏陈治河之患，言：大役已兴而议未决，丁夫方集而技已穷。驱饥疲之民于严寒之候，枵腹堕指，累累而是。此不能慎始之过。滨河守令半集河上，沿河赤子悉赴工所，征发太烦，期会太促，汹汹生心，忧在瓦解，此不能防微之过。昔挑黄家口，费金钱百余万。今挑朱旺口，又需金钱八十万。竭泽可虞，劳薪何继。此不能长虑之过。泇河之役，亦一时权宜。但河塞而后议泇。则泇成宜必可以代河。今导河而河流愈漫。浚泇而泇河日枯。二役并兴。一役莫竟。此不能图终之过。为今之计。固当广集方略。而其要务。则莫急于措处钱粮。绥怀众庶。分银斗粟。务沾实惠。则应募者必众。应募者众。则可免调乡丁。裹粮而赴千里之役、弃家而失农桑之期。岂𠰥应募就食者。得斗粟分银之惠。免流离饥冻之苦哉。至于钱粮、丙帑可捐。外帑可借、而漕粮必不可留。臣闻河南山东江北地方颇稔、诚厚值以募米摘而捐其税。米摘必集。米价自平。转三省粟以供𢾗万之众，何忧不及。又臣观今日诸臣，人持一心，山东诸臣利河南流，河南诸臣利河东下。两议相持，阻挠四出，败乃公事，莫甚此曹。乞亟选贤能，同心戮力，以几成平之功。不报。狭西开矿太监赵钦掊克无厌，复命之日，驿递申报，除牛负马驮外箱九十六抬，用夫四百名，尚颠踣不起。

户科给事姚文蔚奏乞逮治，不报。山东巡抚黄克缵言：往者民苦税监，为其牙爪羽翼之流毒惨也。今已革税监委官，复用有司之委官，是百步五十步之间尔。臣议不用委官，止用行首，使司其事，盖以摘贾而侦察摘贾，计甚便也。又称本省税银十三万有奇，皆以威劫取盈，乞量行减免。得旨允行。吏科给事中翁宪祥上论铨政，一曰明职掌大僚之有会推。盖蒙宰不独受其权，而慱谋以示公𠰥，蒙宰举手而听，则所司何事至于吏部司属，亦待会举。尤属无名。二曰复选法。掣籖之法。久为笑柄。果无心兮。天官之职。一吏可代。如仍有心。则官原预拟。何必于大廷中支吾。三曰儆旷职。臣之去就。悉由君命。自便身图。恣行已意。抚按不即参处以患病具题。漫无惩究。缓急奚赖焉。入计复任、当有限期。优游乡井。仍得照常升转。有官名。无官实。所责成谓何。四曰杜趋避。有司薄不善之地。选而求改。未经到任。旋有调烦。方面官一迁远方。遂不复去。待迁近地。依然就列。庶常馆选。概从多留。或预度难尽留。姑引疾以几幸。日后人心不正。侥幸何由自抑。五曰禁保留。方面官加衔保留，因为地方惜才，遂有相与体面，以完故事。有司沽名要誉，明示意指，使士民奔诉上官，倡效成风，安可底止。堤防末流，正在此时。疏入，不报。倭酋源家康代平秀吉为王，尽诛其大臣，移秀吉子秀赖于大板。三月己巳，翔。庚午，上遣文书官卢受谕元辅沈一贯曰：朕恭上圣母徽称，大典在即。卿为元辅，宜率百官行礼，恭祝圣孝？且卿眷委年深，任劳任怨，朕所鉴知，岂可执浮言引身求退？宜即出赞襄，以副朕倦倦伫望至意。一贯终不出，具奏称贺，谕礼、工二部：朕第三子福王出府，成婚有年，宜遵祖制分封，预建藩府，合行事宜。二部会同拟议来看。辅臣沈一贯又上疏乞休，谕留殊切。给事中王元翰言：臣度一贯万无复出，皇上亦当垂念俯允，勿使具瞻重地，有进退维谷之嗟。不报。南京内官监太监徐寿伪造关防文移，指称上用取南工部杉枋三千块事发敕。令南京守备刘朝用严提追䆒正法，不许扶同回护。工科给事中孟成已乞将寿拿解来京䆒问。仍谕内监衙门，所用钱粮，皆须奏请。如移文请讨，该部竟寝不行。永著为令。不报。丁丑、仍以江西湖口税务归税监征。时江西税监李道、诡称归税、而有司固辞、原不干预。请照旧管理。遽从之。给事中孙善继、江西巡按史弼、疏争不听。户科都给事中姚文蔚言、先朝重科道之官、而升转不拘内外。盖内外一体、初无轩轻。故才贤忠节之士，列于内则耳目明，出之外则方隅重，未间有年例左迁之说也。自丁酉年科道推转年例留中不下，至今十年，遂成故事，殊伤国体。乞自今于科道外转，立赐俞纶，上伸主权，下全士节。不报。吏部侍郎杨时乔遵新诏，起废例，疏万厉十二年至三十三年内诖误触犯各官范俊等一百三员，发单咨访。给事中周曰庠言：诏旨不信八事：曰简大僚，而九卿员缺如故；曰考廉官，而考选中格如故；曰通章奏，而公车不报如故；曰饬边备，而枢抚虚席如故；曰罢矿税，而采遣使制如故；曰惠京摘，而内官丛敛如故；曰搜逸才，而草泽沉沦如故；曰释冤狱，而圜扉系缧如故。遂使中外翘企之心转为　望。不报。丁酉，以灾伤，命蠲赈真定、顺德、广平、大名等府。是月，仪真太监暨禄进银十万余两，苏松税监刘成、江西税监潘相、天津税监马堂共进银十万余两。河南税监胡滨进矿金二十八两、银四千七百八两，辽东税监高淮进人参一百五十五斤。给事中姚文蔚言：自采榷并行，天下嗷嗷震恐。幸蒙恩旨，停矿分税，欢如更生。乃未几而梁永、杨荣激变滇陕，潘相、李道仍行抽采，马堂又借取鱼，而复用委官，诡词渐肆，圣意日格，章奏安得不烦，人心安得不惧？则知分税不如罢税之为便，不用参随，不如尽撤税使之为仁也。至于山西有无地悬坐之租，乃以代州等处民壮工食扣抵解税。夫雁门系冲要之边，民壮乃守边之役，撤边备以办租银，舛错𠰥！此岂宗社之福哉！不报。夏四月己亥，翔，命蔺州夷奢崇明承袭祖职，管宣抚事，仍行贵州抚按严谕土妇奢世续勒限归印，毋怙终取巢。并禁安疆臣，不许阴助阿利，致生衅端。乙巳，辅臣沈一贯乞休甚力，至是七十一疏上之，上终不允。贵州巡抚郭子章讨平贵州苗贼，斩获酋领吴老乔等十三人，俘斩苗众三十余名，招降男妇一万三千余口，诸苗尽平。诏发秦府宗室敬𬭩等于高墙禁住，以𥝠出禁城殴杀卫官也。保定巡抚孙玮疏劾天津税监马堂㒺上欺君，戕民、怙恶悖旨、迷乱六罪。伏望严旨撤回，庶威福出自朝廷，而祸乱消于瞬息。不报。癸未，大挑河工成，自朱旺口达小浮桥，延袤一百七十里，用众凡五十万，费金钱八十万两。自十一月至今，五阅月而工成。河道总督曹时聘报闻，兼请建祠赐𥙊。以旌河神，破格蠲征，以酬力役。上皆从之。京师大旱。五月戊辰，翔江西矿税。太监潘相以矿撤，　望移驻景德镇，疏请专理窑务。又言描画瓷器，须用土青，惟浙青为上。庐陵永礼、玉山县所出土青，颜色浅淡，请变价以进。从之。科臣萧近高孟成已疏劾相，先移札而后题知，自擅要君，宜撤回相，仍归窑务。有司不报。癸酉，以平定闽妖吴建功，抚臣徐学聚以下升赏有差。套虏火落赤分犯中、西二路，官兵击走之，斩馘二百有奇，仍复池河营市税。从南兵书孙矿议，以此项系留都原额，宜照旧征取，以免纷更也。壬午，宣大总督杨时亨奏：北虏称臣纳贡三十余年，近以京赏市货不堪，虏王不肯领受，上献愆期，𠰥不及时挽回迨，敛怨益深，强场之患，不可言矣。上谕署工部侍郎沈应文：京赏衣假系抚夷大典，近皆滥恶短小，以致狡虏生心，即行各省直抚按及督造内官，务合先年式様，逐一验确，方许印解。其有不堪，具参无纵。丙戌，北虏顺义王扯力克等始进万厉三十三年表文、鞍马、弓矢，官其贡使闪察蒙素等二十八人，俱为百户，照品给赏，仍降敕劳谕虏王。

丁酉，四川巡按孔贞一言：蜀中开堰灌田，故名沃野，近为王府，有者什七，军屯什二，民仅什一而已。正供之外，岁进金扇四万八千四百余柄、丝绢四千四百疋两。中使入川，又岁出税银三万两，委官渔猎，岁且五万两。自奉旨归有司后，又于税额三万两沠一万八千征解税监作为公费，而贴兑及差官舍类解剥削夫马之累不与焉。巴蜀皮毛已为税使所尽，宜亟罢撤，以滇南为前车。不报。加杂谷安抚司贡番口粮。枢臣萧大亨言：本司北抵黄毛鞑虏，东抵孟梁诸寨，历年恶番狂逞，皆赖率众救援，与长宁等司不同。而食粮反居其下。宜其欲请益也。兹议以后计番口共一千二百七十四名。每十二人给粮一分、每分八斗、俱于该边附余银米内支给。从之。夺漕运总督李三才俸五月。三才疏言：恩诏既布、旋复中泥。道路所传，其说有二。一谓前日新政，原非上意，不过一时喜心，旋开旋闭；一谓辅臣恐沈鲤、朱𢋫通已之位，忌其有成，故贿买左右，百计相倾，以惑圣听；或借秦指滇，以激圣怒。遂使一应美政，俱不得行。疏奏，上震怒云：三才执任抚绥，不思尽心本职，逞意妄言，排诬上下，狂肆当治。念河工多事，姑夺俸。于是大学士沈一贯疏辨求去，上慰留之。六月戊戌，翔郭暖楼人家口。河决北股至茶城镇口。癸邜，云南缅夷阿瓦拥众𢾗万，攻围木邦宣慰司，我兵不援，失之。事闻，黜镇守副总兵陈寅、游击刘素，锢其终身。革新平参将王士弘职。上因谕边臣：凡将领不拘本属他镇，但在百里内者，遇警即并力策应。功罪一体，其以士弘为戒。丙辰，以上圣母徽号覃恩，敕存问，旧辅申时行、王锡爵各赐银币羊酒。辛酉，停　浙江二十九年织造，征沠未完。从工部侍郎沈应文请也。是月，河南太监胡滨进税银三万五千八百余两、矿银四千八十一两、金十五两；广西税监沈永寿进税银八千九百六十万、矿银三百八十两。秋七月戊辰，翔以灾伤蠲真定、顺德、广平、大名四府行派诸税。大学士沈一贯、沈鲤并致仕，遣官护送，驰驿降南京给事中陈家训二级，调外任，夺御史孙居相俸一年。先是，家训、居相交章言一贯奸贪诸状，一贯上疏详辩，其言：臣求去，疏八十上，而皇上不允，以致人言愈出愈奇。皇上有意怜臣，则幸放臣。乃下温诏许之。因以家训、居相朋谋诬蔑，淆乱国是，各淂降罚。鲤以年老乞休，遽淂俞旨。且御批于一贯准给假理，俟痊可之日，抚按具奏召用，于鲤直准致仕。论者不得其故，佥疑一贯使然矣。通政使沈子木、蓟辽、总督、蹇达各上疏乞休，以孙居相劾一贯疏波及也。上皆谕留之。时居相又言：致仕兵部侍郎贾应元贿一贯起用，今应元已物故，而一贯掯银不还。于是应元亦上疏力辨。奉旨言官论人生死尚不一审，安得事情之实显然诬言，可无体访也。上谕：各边镇防秋事，宜务照连年申饬事理，兼酌近日虏情，倍加堤备，以保万全。仍候草木枯槁之日，烧荒尽绝，以断虏骑驻牧，便官军瞭望谷不许仍前怠玩，自取罪愆。安南都统使国王黎维新刺死常达礼，函首以献。

八月丁酉，翔上命特减广东税课一万两，停解广西盐税银一千一百五十六两，留充兵饷，从抚按之议也。始令将军镇辅中尉得与生员一体应试，进士二甲选知州，三甲选推官知县，其以乡举出仕者，亦照常除授，俱不得选除京职。直隶巡按，陈宗契以圣寿届期，陈金镜四事：一临朝受贺。二便殿召对。三重枚卜简大僚下行取。四急却诸税。不报。大审狱囚，释重辟七十一人，俱遣戍，余减算有差，而曹学程不与焉。于是刑科给事中梁有年等交章请同仁，并宥不报。九月，丁邜翔除顺天中式第四名举人郑汝矿名，遣戍。汝矿大贿闱役，割截取中。贡生马显忠首二场文，获列魁选。事觉，并奸党俱拟䆒，初议以显忠补解。既以五策不出显忠，不果。显忠郁死，士论惜之。河道总督曹时聘以朱旺口既塞疏闻，因条议十事：一，移置专道。一，增设河官；一，创筑堤防，以建立铺厂。一，分别赏罚。一，久任责成；一，申明职掌。一，严那借。一，议处河夫。一，除豁占田工。部覆如议行。上谕部臣：连岁公帑民力俱竭于河上，役不可再，宜怀永图。既称大　已成，全河东注，必使尽出中路，方保无虞。趁此秋涸，将一应南北堤岸尽力修筑，屹如山峙，自然水得所归，方堪永赖。所议十事，俱依拟，可即行，与河上诸臣知之。蓟辽总督蹇达奏：东西二虏与长昂合营，共图内犯。上乃谕兵部：虏谋之叵测，非一大创无以遏其狂逞。各镇督励兵秣马，听总督调遣，相机防巢，不问所犯何地，都要互为声援，母得稽迟观望，致有疏虞。释御史曹学程于狱，遣充湖广宁远卫军。大学士朱𢋫因万寿圣旦疏请释放，翌日即传旨释赦云：上命钦取南京户部钱粮供御。署部事侍郎叶向高疏奏：自万厉二十年以来，库中存贮尚二百一十余万，其后日朘月削，耗费殆尽。今总计每岁出计可四十余万，入𢾗止二十万远，不相当。今见在库银未及二十万，尚不足半年支给。𠰥钦取之钱粮。继此不已，则户部之帑立空，而枵腹之变可立待矣。况所取之物，名为供御，而实则群小营谋，视为奇货，射影凿空，巧立名色。一闻诏下，蚁聚蝇趋。奸摘之冒滥，吏书之横索，匠役之虚縻，百孔千疮，展转奸利。一金之直，动费十金。比入御府，亦徒委之泥沙，俟其朽烂而已。朝廷被其虚名，群小享其实利，当事者苦无米之炊，旁伺者幸不耕之获。似此奸弊，陛下不得而知之也。乞额外钦取，尽行停罢，即岁贡物件，悉心节省。不报。税监高宷𥝠与红毛夷人市贡，闽南路参将施德政闻之曰：是延寇也。力言于御史奏之，谓𠰥许其入贡福闽将无宁时上可其奏，宷大恨会德政，召入禁旅，或语宷云：其橐中多珍异，胠其箧可富也，且释憾。采然之，遣人御之，涂发箧𢊬金𢾗两而已，复籍以还之。山税务奉御孙朝奏参巡抚魏允贞倡阻朝命下部院参看。允贞秉性太刚，任事太执，孤立独行，多雠少与。举朝明知内臣之非，然畏以蜚语相加，但相和解而已。冬十月丙申，翔总督川、湖，贵王象乾参论安强臣雠害五司，给事中吕邦耀因劾贵州巡抚郭子章受疆臣贿，纵奸长恶。子章疏辨，言：播州未破，则欲臣作使，安氏用之，惟恐其不𨒪。播州既破，又欲臣裁抑，安氏远之，惟恐其不疏。疆臣本一孺子，原无他肠，处之有道，自是瓜牙。土司雠杀，自其常态。夷狄相攻，中国之利；𠰥，蜀为蜀夷而雠黔，黔为黔夷而雠蜀，是为夷狄而罢中国也。因求去甚力，上慰留之。十一月丙寅，翔大修都城重城，自三十三年正月始事，至是报竣。仪真税监暨禄请罢天下税使，不报。兵科夏子阳册封琉球回获凤阳妖民刘天叙，伏诛。天叙与其党三人、抬一小佛像。厉乡村募化。妄言有法术。能画地地陷。指天天开。且知人生三世。南京卫军某者素黠。得其情、即告之操江等衙门。时长至、百官当诣孝陵上香。将出城。兵部忽传城外有反贼万余人。次日操江捕得四十九人、付应天狱，为首者天叙也。事闻，诏磔天叙、张名二人，斩应凤等五人，余俱遣戍。故事，戍者必立枷。时方　两枷大中桥，不一夕已有死者，沙壅其尸，俟满日方埋。都御史丁宾署刑部大理寺，念其胁从皆无知愚民，召锦衣与兵马官语曰：如此十日，必尽死。朝廷开以生，而我辈乃欲死之，且以骨戍乎？搭蓬与坐，饮食之，余人乃得全活。都察院右副都御史詹沂等奏：觐期在迩，合无责成。吏部等等各严拒馈遗奉旨馈遗申饬已久，有仍前违犯者，小则拿送，大则参奏。十二月乙未，翔总理惜薪司内监杨致中，杖杀燕山右卫指挥佥事郑光耀。给事中汪𠰥霖疏劾致中十罪。兵部尚书萧大亨亦言：卫官为天子瓜牙，无兼摘应役之制，而世职皆勋臣苗裔，非阉官可杀之人。致中贪暴弥天，宜严正法纪。俱不报。重修南海普陀寺成，命所司建碑其地、御制碑文记之。互调蓟镇总兵尤继先为延绥镇总兵。延绥总兵杜松为蓟镇总兵。继先收养降夷至八百人、倚为精锐。蓟辽督臣蹇达议以蓟镇与他镇不同、修守为上。收息蕃多、恐夷情难驭、致贻后患。请调继先于别镇。枢臣萧大亨以杜松廉威素著，议令更调，仍令继先将所畜夷丁携到新任，安插停妥。上皆从之。狭西总督李汶以将离任，条议安边五事：一葺松塞，一创冲堡，一、明顺逆，一传边烽，一停番堡。从之。辅臣朱𢋫言：考察之期，不越二三日，而主察大臣尚未蒙批出，伏望即赐乾断。又请亟命考选行取诸臣，不报。给事中宋一韩言：定乱之主，不饰销锋息马之威，而以锄暴绥良为威；耀德之朝，不务招携纳款之名，而以闭关谢质为武。窃见贵州铜仁府红苗不靖，朝廷轸念遐方，诏以议处。抚臣曰：苗依山阻箐，不可绳以汉法已之便，臣固心韪之，然犹以为未尽者，则巢抚之策当决，主客之兵当议，而首从之罪当分也。夫铜仁之苗，黔剥肤之灾也，则宜以黔为主。邑梅麻阳之苗，是助黔为虐者，则宜以川湖为客。调拨土汉官兵，犄角并进，无虑不破。刑一百二十里之小丑，即不烦三省之力可也。交夷不庭自黎，惟谭复国不贡者十年。子维新嗣立，一旦叩关请袭都统之封，朝廷犹未之许也。无何而贡献至矣。抚臣曰：来享来王，自是圣朝盛事。许之便，臣心亦韪之。然犹以为未尽者，则印信之予太急，而安插之令太殉也。夫其既臣则为贡，其未臣则名为赂，堂堂天朝而可以赂遗乎？则代身之金人，补过之方物，事不经见也。今宜责成贵州抚臣搜捕首恶龙许保、吴黑苗，庶其涂炭可拯，而中国之威常震。又责成广西抚臣，待维新承袭都统之后，收其贡献。其议安插莫氏、亦须悉心计虑、无使暮戚朝雠。一方重罹荼毒。庶其绦笼在我。而中国之势常尊。上令兵部详议以闻。皇太子第二子生名由㰒、四岁薨。天启二年。追封简怀王。是年旌贵州烈妇薛氏、周氏、屈氏、李氏、云南烈妇赵氏，从巡按金忠士沈正隆请也。万厉三十五年丁未春正月乙丑，翔巡按狭西御史余𢡟衡劾税监梁永，并乞休，不报。时永与乐纲诸罪状已著闻，𢡟衡入境，恐不自保，遂谋毒之。𢡟衡至靖边，旋至宁塞，中毒者再取方下之，得不死。搜之厨役，得所受行毒金及裹中余蛊，皆屑黑蝌蚪也。于是鞫问，尽得诸奸状，疏陈其罪，并乞休致。自是言官攻永不置。上亦知永纵横，浸有撤回之意矣。吏部奏言：方直缺官太多，吏治废弛已极，乞赐点用两司郡守，以修实政。上是之。署吏部事。侍郎杨时乔请辞印务，不许。时当大察，时乔与副都詹沂勰同行事，屡疏请补正官或各部尚书代挕；不报。命时乔与沂勰同行事。察已两日，初四日，忽复有户部尚书赵世卿代理之命，时乔以印为辞。上言：察典旧例二日举行，已着杨时乔与詹沂勰同行事，如何又有此奏？昨误发旧日批红文书，即已追寝。今乃不遵已降之旨，而请未出之令，辄自眈延，成何政体？宜即依行，以竣大典。是日，时乔乃还视事。时乔与沂皆励清节，署礼部左侍郎李廷机如之，当除久。上在宫中谓左右曰：此际廷臣受朝觐官书帕开宴，打闹，惟杨、李、詹三老清寂可念。永平伯王栋母赵氏为孙王明辅乞袭祖爵，许之。吏部侍郎杨时乔疏言：皇亲不袭封爵，祖宗令甲甚严，准袭一辈。栋袭父伟伯爵，已属旷典。今明辅安得袭封？恐此端一开，渐不可长，将来戚畹皆以特恩为常典，效尤者众，觎觊安穷。上竟以特恩许袭，后不为例。南兵部以擒获妖党上诸将士功，攻下兵部查议，以妖党伏辜，命礼部具告谢之仪，从南京内外守备请也。时南中文武争功张皇牵累不逞者因而播𥝠帖，惊扰上下。南兵书孙矿奏妖党屡布妖言等事：奉旨留都根本重地，陵庙尊临，设有内外守备衙门及兵部参赞机务，俱有专敕，如何事多掣肘，致使妖党妄肆跳梁。一切善后事，宜责令孙矿悉心经理，终始其事，毋得疑畏。罪人既得，此后只宜抚绥镇静，宣布朝廷德意，以安重地。湖广巡按御史史学迁论圣心三好曰：好货、好疑、好逸。又言大臣以伛偻周密为谦恭，小臣以奔走依托为本事。传舍其官者以连化鸣得意，代庖他职者，以因循为积习。党同伐异者，白日而倚冰山，嗜利肥家者，暮夜而伺金穴，皆由此三好之心为之也。乞留神省览。不报。

敕谕天下朝觐官，员曰：朕惟治天下无先安民，安民无先计吏。迩年灾异频仍，民不堪命，而缪懦者偷安，武健者恣臆。藩臬或庇𥝠人，郡县间持长上，诏令之下视为虚文。急不在公而在声施务不先民而先　橐，甚且籍口朝廷，为朕敛怨。兹当三载黜陟幽明之期，申命所司，罢汰不职，于贪酷之惩，尤加严焉。顾廉静之吏，守斤墨而忧缘饰，或无以延誉；贪残之辈，多赀而善营。便文巧脱。尔等自今宜赤心白意，拊循元元，均赋平刑，持廉奉职。毋比党而挠公论，毋倚法而壅上恩，毋沾沾而愚小民，毋悻悻而事操切。其或剥穷闾，走津路三尺，无赦。二月甲午，翔停四川叙州府富顺、双流二县儒童岁考。礼部侍郎李廷机言：士风骄横，陵轹有司，辱及学使。一年之间，楚浙相继，蜀复效尤不一，大创复将安极？宜比常熟事例，停其岁考。首犯俱发口外为民。并申饬各省秋试。罢大收事。从之。下监广宁门内监邢朝等于狱。拟辟九门之税，征及士绅岁值计偕孝廉缙绅垂橐而出，犹有税者。正月中，㤗兴知县龙镗觐毕出城。群珰需索。继之以挺去𢾗步。遂毙于民舍。时值日者赵禄而朝等共为凶熖。兵部以朝为首谳，上即付法司䆒问正法。于是监䜿少戢，士绅亦以是故末减。巡关御史吴宗礼上边防五事：一议固陵寝。一议严清勾。一议苏战马。一议葺土堡。一议度山城。部覆从之。总督河道曹时聘言：全河既已就轨，泇功委应厚。终，开泇于漕梗之日，固不可因泇而废黄；漕利于泇成之后，亦不可因黄而废泇。两利俱存，庶缓急可赖。因条泇河善后六事，议筑欷山之堤，削顿庄之嘴，平大泛口之溜，浚猫儿窝等处之浅，建巨梁、吕冲之闸，增三市、徐塘之，　以终泇河未就之工。又议设河官，置官夫，建驿递，立巡司，严禁闸，加裁展，以成新渠善后之务。自去岁冬月，凡三请乃允，从之。总督宣大侍郎郑汝璧以病告归，汝璧初至阳和，守将侦言五路台吉万余骑挟赏叩边。汝璧意五路跳梁，边新易帅，恐有他虞，乃调诸将分兵守险，留麻、董二帅帐下久之。虏骑不至，稍稍来讲，旧赏贡马如平时。巡抚乔允升言：五路虚声要喝，督臣破胆张皇，始则集兵糜饷以自防，继则委心加币以媚虏。汝璧疏言：御虏之要，我弱则虏肆侵凌，我强则夷知敛畏。五路老奸巨猾，最为枭獍，新河得志，至今猖狂。向使防御不先，则虏谋益炽；脱有不测，则总帅谓何？今抗虏无犯，尚有媚虏糜饷之说，倘𨂻新河之辄，又将坐以何罪乎？允升又揭言：五路入犯之说，皆发于守备燕宾，欲加宣府之赏，借虏以喝督臣，即五路之贡马，皆守备道之。于是汝璧遂谢病去。从之。先是，长昂之事，科臣与督、抚论左兵部疏言：中国之驭夷狄，在察其情形之顺逆，以合巢抚之机宜而已。奉旨但着抚按从长计议，应巢、应抚酌定胜算，务操纵万全，毋得互持意见推诿，以误封疆。吏部催请考选诸臣点用，台省，疏留中。既而下考选堪任部属官等共十六员。会试天下贡士，以掌詹事府礼部侍郎杨道宾、勰理詹事府礼部侍郎黄汝良充主试官。取施凤来等三百人。甲寅，西朝房火。三月甲子，翔缓浙江织造岁运，从抚按之请也。大学士朱𢋫复入阁视事。先是，𢋫疏陈时政，良久有旨以廷试届期，趣命入阁。𢋫再疏陈谢，益条时政所不可已状。上心许之，谕曰：枚卜阁臣，朕已知之。简任大　及考选诸事，俟即检点发行。于是𢋫遂入阁，再请枚卜简考选诸事，上甚嘉悦。署都察院副都御史詹沂疏言：陵𥙊故事，监视御史十八员，今在京御史仅二三人，无可应者。禋祀大典，缺焉不光。吏科熊鸣夏亦疏言：前会推宣、大督臣集阙下，仅三侍郎、一大理卿四人而已。堂堂天朝，何遽乏人至是？今廷试届期，读卷官止一阁臣，未知果能趋朝否？列之试录，以传天下，载之史册，以垂百世，谓今日何如景象乎？不报。延绥巡抚涂宗浚陈安边四事：一、明节制以肃军政；一、简有司以振吏治；一、革流弊以裕军实；一、清班价以裕城守。兵部覆议，从之。湖广巡按史学迁勘白诬奏郭正域事，言楚王初疏上，亦希当道意，为应敌之兵。及事久情见，而其诬始白。诏南都京营在册余丁挑选操练，每年终仍将选补实丁照例奏报，从南兵书孙矿议也。诏蠲免河南裕州十二州县新垦逋粮。廷试，赐黄士俊、施凤来、张瑞图等及第、出身有差。杨涟是科所得士也。选庶吉士林欲楫等十八人，命掌翰林院。礼部侍郎萧云举詹事，王图教习。夏四月癸已，翔复、宰赛市赏，戮哈大得俸，以示关外长昂。复贡而后，宰赛复请开市，执哈大得俸以解新河之忿，又遣中军钻刀说誓。督臣为之疏请，许之，仍分别治失事将臣等罪。死事熊钥袭，升二级。诏尚宝司及兵仗局补铸京营金铜牌面、盔甲、金瓜刀仗，令如旧额。顺义王扯力克薨，修筑狭西沿东一带上堡，从总督徐三畏议也。五月癸亥，翔敕宣、大督抚谕顺义部落不得久驻青海，从甘肃巡抚之议。议减旅顺防兵，令山东与北直分饷，以倭事已宁也。丁丑，召礼部尚书于慎行入东阁，未至，卒，谥文定。慎行，东阿人。髫年赴《鹿鸣》，深沉劲挺，不为町畦，大为正人所倚信。后与江陵不合，乞病归。及江陵败，复携书丘蕣，引大体调护营救，极其切至，天下称其仁至义尽焉。以叶向高、李廷机为礼部尚书，各兼东阁大学士。阁臣朱𢋫年七十，独任久病疏不啻十余上，皆极哀苦。至是复吁请𨒪补阁员，上感动，手谕：卿屡恳请枚卜，朕已明悉。但任大责重，而新进喜事，𥝠结朋党，牵引渎扰，是以迟疑。卿可传示吏部，即会九卿科道，推素怀忠义堪是任者六七员来简用。时𢋫子左通政敬循病殇于家，𢋫求去益恳，上复俞旨慰劳。寻会推于慎行、赵世卿、刘元震、叶向高、杨道宾、李廷机、孙丕掦七人。是日，杨时乔等十人先集东阁，会议已定。顷之，台省入，揖举单传示吏科给事陈治则顾谓同列曰：公道犹不尽冺？廷机乃在推中。刑科给事曹于汴病其琐屑，诸臣皆举其清正，争论良久。于是治则上会推始末折于圣衷。上点于叶、李三人，批曰：廷机日讲有年，功多启沃。署部屡遇大典、勤劳懋著众议。素负清节。朕已点用、当以国体为重、不必纷纷渎扰。廷机三疏辞职、报曰、卿近在辇毂、宜直前任事、仍犹趑趄周让、急公之义谓何。遵旨到任、不必再辞。科臣曹于汴宋一韩、王元翰、胡忻相继疏劾。传谕吏部、近来两衙门专以揣摩猜疑、杜害良善、逞臆制人、全无国体。昨日枚卜各官、皆有品骘、请自上裁、有何密嘱。而王元翰胡忻呶呶求胜不已、姑且罚俸半年。是日李廷机、杨时乔、黄汝良诸疏俱下、皆切责言官、慰诸臣心。上复传谕内阁、朕思旧辅王锡爵辅赞多年，忠诚正直，国家多事之际，可以共济时艰，欲卿等夹辅。勰恭辞事，吏部承旨加少保、建极殿大学士，遣官敦趣入阁。锡爵具疏谢恩，辞不至。六月壬辰，翔巡抚凤阳。李三才以税监暨禄病故，请罢天下税使，不从。禄在诸珰中，最愿见摘民病苦，请以税课还归，有司并请停免，身自回京，故三才申议及之。上以门工未举，俟有次第，乃许蠲免税事，仍令理盐内官兼摄河南巡抚沈季文疏征税之法，当税富民，不当税贫民。言摘贾之中，有开设典当，但取子母，无赋役之烦，车舟之榷，江湖之险，此宜厚税，反以重赂而得轻。至于小民负担之微，终日经营，不过铢两，反以输纳而得重，此甚非平也。当有官税，不当有𥝠税，言各省抽税之初，先开行户应纳之𢾗，多寡已定，不复旁加，而中州不然，如未抽税以前，原有小税，既抽税以后，小税不减，公税又增。各行户每年换帖纳榖备赈，而𥿄赎之追不问，俱为税橐矣。当税有税之税，不当税无税之税。言归、德、汝南十六州县河决久冲，水灾淹没税额四千二十余两。臣已另疏题免。乃欲追赔，将何所出。致仕南京吏部尚书曾同亨。卒同亨性明达，与物无忤，清节著于铨部，密理见于大工。宦迹所至，人皆思之。闰六月壬戌，翔致仕左都御史温纯卒。三原人。居平讲一贯归仁之学，其出处伸屈，不激不随，三拂柄相，而卒以通显终，亦达人之进于道者欤！命依顺义王祖父事例，给与扯力克恤典，仍降敕书一道，抚谕各夷，许长昂复通贡市，给三十一年以后恭顺岁赏，仍敕道将详察情伪，以为操纵机宜，从蹇达、刘四科之请也。许火落赤、摆言、汰沙三酋复通贡市，三十一年以后恭顺者俱许补赏，仍敕将领加意堤备，听督抚指授战款机宜。从徐三畏、涂宗浚议也。京师大雨如注，昼夜不息，各衙门皆成巨浸，平陆成江，内外城垣倾塌二百余丈，大内紫金城亦塌坏四十余丈。会通运河，尽冲决皇木，漂流殆尽，损粮船二十三只，失米损军。雨霁三日，正阳、宣武二门外犹然波涛汹涌，舆马不得前，城湮不可涉。诏发银十万两，付五城御史酌量济救，仍照甲寅例，发太仓米二十万石，平粜以济饥民。大学士朱𢋫疏奏矿税之扰，末云：儿童走卒，无非怨诅臣之言；流离琐尾，无非感悟臣之状。乃者赍捧官，即说矿税，各处书来，未开缄而知其说矿税，令臣等如何抵对。皇上于章疏可以留中，而臣等之书揭不可无答语。时时户外，罗无对业之冤家，日日阶前，列不欠钱之债主，按剑相视，谇语横加，辅相之地，真苦海矣。不报。秋七月辛卯朔，刑部右侍郎沈应文以狱囚久淹，乞暂豁诸矜疑者，需命未下。于是诸臣司查发囚徒，除凌迟、斩绞、锁钮牢固外，军徒杖罪及各轻犯已结未结总五十三人，俱发大兴、宛平二县监候。续疏以闻，上亦不罪也。撤税监梁永还京，逮咸宁知县满朝荐于狱。永在狭西，横甚，咸宁长安特其党，恶诸亡命，稍稍叛去。其渠魁方装具，恐为有司所疏，则托内遣，持枪剑，负弓矢，方陈而行。按臣屡疏陈其反状，上以御史固为危言，不报。永遣人解马匹者，已乘邮传发矣，而杨达官、王九功等急出，欲与前邮传合。县快知其亡命也，追及之，交抟互伤，而前邮传去已远，遂为渭南兵快所获。

御史余懋衡以贼党叛杀奏闻。永窘惧，乃遣人系书发中，入都言夺贡事，诬称杨达官、王九功、魏二等各贡名马，持孝顺钱粮，橐金镶珠石、睛缘绦环、铎簪耳坠等物，咸宁。知县满朝荐承余御史旨、命马快伏渭南道劫之。时懋衡疏已先至。上见永疏、怒甚。谓御史固无恙。而朝荐创为御史报雠。命锦衣趣逮朝荐。着抚按差护还京。并撤乐纲。以狭西税务并之河南。于是狭西之民始蘓。而朝荐坐诏狱者十余年。狭西抚按各揭称贡马八匹、扛七抬，俱安稳无恙。不报。以班白移帐南行。久两边墙倾塌，命蓟镇督抚严行道将等官，躬亲巡阅，加意修筑防守，以保无虞。八月辛酉，翔大学士李廷机以蔺州、镇雄事久未决，复上疏言：边饷告急，户部求借马价三十万，太仆与兵部连章告乏，姑括老库及东西二库银十五万与之，其苦难已如此。加以处处水灾，所在空竭，即欲用兵，饷安从办？臣等窃见安氏功不可冺，而罪尚可贳。印已献矣，崇明已管事矣，兵已撤，路已通矣，即与崇明怨恨未消，仇杀未免，此皆可以勿问也。时阿利已死，安尧臣度印必出，托言得之阿野，遂还崇明。黔抚谓真印已出，即可结局。阎宗传、安尧臣皆可赦不问。而蜀抚以尧臣之篡必不可赦，再疏请用师，廷议未决。会有边饷告匮之事，辅臣计征播时费二百万，今骤无所出，于是切责蜀将张神武等，意盖与黔合。而给事中王翰以辅臣之揭，只宜告于密勿，不可以播远迩，请勿发抄。于是又有发抄之禁，并禁诸讪君沽直、乱政市名、疑词谩语、排挤良善者。以为皆不可传，而禁发抄之议自此始。命释放奢世续，并赦阎宗傅等罪，访求陇氏子孙为镇雄后，并令安疆臣约束尧臣归土，本司听选，遥授职。衔不许冒袭陇职，并命四川撤兵。时按臣冯奕垣、孔贞一等俱言夷狄不可以中国之治治，与政府议合，从之。九月辛卯，翔江西参政姜士昌降三级调用。士昌追劾旧辅王锡爵，于是大学士李廷机、朱𢋫各上疏自明，士昌坐诬㒺得罪。琉球国中山王尚宁奏献前使所却馈金，上嘉其款诚，并以礼金还其来使，而褒给事夏子阳、行人王士祯却馈廉正，得使臣之礼。以灾伤发通粮五万石行。蓟镇平籴。冬十月庚申朔，直隶巡按邓澄以畿南灾困，俵马多艰，为请改折，从之。命延绥各酋男惹得能台吉、奔把什力、刀见计及松柏台吉，各准给冠带，授试百户职。衔凡款虏事例，每镇各轮叙二名。延宁诸虏，初以犯顺稽叙，既以效款追功，则并叙之外，必停隔一年，方得再叙。惟松柏台吉久赴钤束，应与职衔。于是再为申饬。福王庶第一子生，命名由崧，凡藩封生子五岁请名，例也。福王以未之国，疏言：臣男生于京师，𠰥拘于例，则臣父子直都之时，不无呼抱之情。入朝皇祖母、父皇御前，宁无欢爱承应。且请名填注，非敢请封。下礼部复上命即百日命名。大学士李廷机复自陈宜去者十，内言：近日奉旨处分，皆御笔亲书，如云汉昭回，有目之所共睹。其他票拟，或出首辅而外辄归之臣。至于禁发抄一旨，亦谓出臣所拟，欲箝人口而壅圣听。一疑百疑，至言者始比臣于包拯、王安石，今比臣于秦桧豺狼。循此以往，何所不至。上曰：卿勤诚敬慎，朝野共知。每章疏票拟，皆朕亲览裁断，有何专擅。岂得以浮言疑似介意。遽求休致，何忍于心。即出安意辅政工部侍郎刘元霖以铺摘烦难，请再佥报。从之。初工科诸臣屡请佥摘也。上以佥摘之扰，不下于𣲖办，故慎重者久之。至是，上言：内供摘役，偏累五六疲民，殊为可悯。宜酌定人𢾗会同来说，其该优免人家。不得仇诬报派。如核虚实、杜嘱托、减垫费、禁需索等项，俱要从公执议，加意体恤，务使人心乐从、称朕爱养畿民之意。福建督税内监高宷荐福建布政陈性学堪升福建巡抚。事下部、凡推巡抚、廷举𢾗人、以待上点。即一二大臣。不得独荐。虽众人共荐、亦不执定何人。今廷推一人、举用五人。宷不俟上裁、指定性学一人堪为巡抚。大可异也。湖广巡按史学迁荐隐逸举人瞿九思及华阳王奉锐贤教。九思黄梅县举人。本县张维翰激变小民，借九思求解，不应，反诬禠革。抚按辩白，张居正持之，沉阁闭门，著书三十余年，后征为翰林待诏。华阳王分封澧州，建拱宸以表嵩祝，匾思亲以事继母。岁租不及千，尽散贫宗，积书几万卷，躬披朝夕。先世庄靖以纯孝称，温懿以崇文著。王实象贤实当旌奖。诏给京军布花。时应给者十九万三千有奇，工部以缺乏那处，请诏内库暂拨九万疋，工部再请，诏如𢾗与之。蘓州五年内欠至八十万二千余疋，载入考成严追，有司停俸。河南灾，上谕各该被灾地方，着抚按上紧勘实具奏，照分𢾗蠲，免其积榖去处，就便从宜放赈。灾重者多方设处。户部奏：畿内灾民委实异视。上曰：六郡灾伤之处，准照顺、永赈籴事例，发临、德二仓米五万石平籴，以蘓民困。价银竟解该镇抵充年例。十一月庚寅，翔大学士叶向高至京，入阁办事。以李廷机资俸在前，受事日久，乞以资俸为序，从之。廷机以枚卜钦点，向高名在前，乞从枚卜时名后向高。上已从向高请，而两嘉其能让云。大学士朱𢋫亦以是日趋朝。陕西抚按余懋衡条上延镇四事：一、稽钱粮；二、广屯种；三、核经费；四、疏盐法。上嘉其深切时务，命如议举行。十二月已未翔，缅夷阿克等作乱，破嵩明、禄礼，杀吏目韦宗孝、知县蘓梦阳。上谕兵部：滇夷作孽，扑灭非难。何日久蔓延，任其焚劫？失郡邑、戕官民，如入无人之境。抚镇官平居防守何为？临事制驭何策？陈用宾、沐睿俱着住俸，戴罪杀贼自赎。其保身失事，为国死事官负，着巡按𨒪勘处分。又粤地远在万里，交夷窃发，果否逃遁？作何防巢？失事地方，作何保御？抚按亦从实勘报。昨余懋衡阅视条奏边务业已有旨，未见奉行具奏。仍还传谕各边守臣一体振刷，以称朕意。安南贼突入钦州，巡抚蔡梦说等戴罪切责，总督戴耀克期讨贼，仍严督黎惟新合兵同巢，擒献首恶。下户部办七公主婚礼，金珠价逾十九万两。御马监开𢾗，又复倍之。尚书赵世卿以嘉礼伊迩，时绌难支，皇上婚礼用止七万。公主虽贵，典礼虽隆，视之至尊，自宜少减，宜每减三分之一应用。从之。万厉三十六年戊申春正月已丑翔，吏科给事中姚士慎陈四事：一曰涣俞音，以昭大信；一曰谨中旨以绝幸窦；一曰正刑典以正纪纲；一曰停营缮以蘓物力。不报。许班、白二酋照旧贡市。兵部题其悔祸，就罚议许贡市；仍传谕诸夷，使知朝廷恩威。报可。以灾伤，免畿内　粒钱粮十分之三。缅夷阿克等贼攻罗次诸县，熊尚谟拒却之；守备王之瑞乘贼不备，进抵元谋，贼溃。走。贼党吴良杰来争，游击，裴希庚击斩之。官兵大集，乘胜进薄武定，参将张名世掦兵而进，贼皆铤走。官兵入城大掠，已复蹑贼，贼抛金于道，官军争拾勿逐，贼尽走。东川巡抚陈用宾遂奏大捷。二月戊午朔，安南头目郑松潜计刺死䘵州夷官韦达礼，函首补贡。论功，加总督戴燿太子少保，升赏湖广巡抚杨芳以下有差。追赠先朝吏部左侍郎孟春为工部尚书。吏部议其守贞持正，夷险不易，故有是命。予原任总督蓟辽右都御史万世德。𥙊葬，山西人，恢宏大略，慷慨雄才，有定国之勋焉。赠原任左都御史温纯少保，三原人。正议琐垣，振纲宪府，典南北大计者五，黜陟允勰于公论，察机勇退，寿考令终。赠原任南吏部尚书曾同亨少保，吉水县人。三朝耆德，肤功伟绩，出处大节，允勰舆论。三月戊子，翔礼部疏陈：东夷违贡，宜诘责之。若其输情悔罪，许令自新；倘果𩧶骜负固，则宜暴其罪状，革其爵赏。敕户、兵二部从长计议，整顿兵饷，以耀威武而防侵暴，庶中国之体统尊，外夷之观听肃矣。大学士朱𢋫等言：建州桀黠非常，旁近诸夷、多被吞并。悖强不贡。已经二年。又勤买参斤。多索车价。辽阳凋敝一区。一旦内犯。何以支吾。伏望圣明𨒪将、臣等拟票兵部题覆总督蹇达前疏省发、以便遵行。陕西巡抚王基洪条议、甘肃孤悬天末。处处邻虏戒备。宜豫请改设将领、以重机宜。更调官军以资缓急、创修边寨以固疆圉、合并冗所以实营伍、申明屯戍以强兵食、选用班军以资实济、酌量战款以昭威信、保卫西番以固藩篱。凡八事。部覆咸采行之。大学士朱𢋫等题、国家三处军情、一时告急。其一为广粤交夷乘虚突入、城中失守。其一为辽左建夷，蓄谋甚久，跋扈可知。臣等谨拟敕一道，请皇上裁改，亟彂兵部，以振法纪，以收人心。其各处用兵，监军纪功，实惟巡按御史之责。考选一事，尤其急之急者，统乞鉴察允行。夏四月丁已，翔，云南巡抚奏杨礼、安铨遗孽作乱，诏副使罗希益、都司张先声俱革职，戴罪杀贼。予原任兵部尚书张佳胤𥙊葬，铜梁县人，才猷卓𣂈，遇事勇敢，屡平大难，中外倚重。户部尚书赵世卿备陈财用出入之𢾗，与额课𧇊损之由。大学士朱𢋫言：隆庆初兵饷二百万两，今日四百万两，不知虏未款贡前，塞下多事，饷何以少？今日安宁，饷何以多？至于宫中买办，岁进二十万。故事，取之于监者，皆责之于部。自矿税立正供，多被侵削。曾未十年，𧇊损已四百六十万。出者日赢，入者日诎，莫知策之所出。乞严责边臣稽查兵饷，痛革虚冒克剥之弊。其买办上供钱粮、一概停止。税使即未能尽罢、亦当权其利害。如辽东云南多事之处、先行撤回。不报。辽东前屯军变、欲杀税监高淮不果。大学士朱𢋫等言、淮在辽东、敲骨吸髓、辽人合男妇𢾗千人投虏赖、将官拦住、众怒未平、誓欲杀淮。望皇上亟下一令，𢾗淮罪过，撤令回京辽安而天下举安矣。户部尚书赵世卿、戎政尚书李化龙亦疏论淮事，俱不报。

大学士叶向高言：臣惟古来致乱之故多矣，然未有上下隔绝、中外乖离如今日者。皇上试思，一旦有事，中外何人可以倚伏？何项钱粮可以动支？何处兵马可以杀贼？何方百姓可以知感？朝廷恩德可以得其死力。念及于此，岂不寒心。望亟讲绸缪之策，以淮万年基业。臣旦夕去国，有余宠焉。上优旨慰留，不允辞。五月，江南大水，无麦禾。南京科道内外守备、大小九郷、应天巡抚、各揭帖地方。霪雨连绵、江湖泛涨。自留京以至蘓松常镇诸郡、皆被淹没。周回千余里、茫然巨浸。二麦垂成、而颗粒不登。秧苗将种。而寸土难艺。圩岸无不冲决。庐舍无以倾颓。暴骨漂尸、凄凉满目。弃妻失子、号哭震天。甚至旧都宫阙监属、向在高燥之地者、今皆荡为水乡。街衢市肆、尽成长河。舟航遍于陆地、鱼鳖游于人家。盖二百年来未有之灾也。阁臣朱𢋫亦奏故乡水患异常。上曰、连日见南直隶浙江各处报灾、方深轸念。览卿奏、益用恻然。即行各抚按官、分别蠲赈、请宽袍假、量留税银。朕已知之。其改折等事、通将省直所奏酌议来看。诏留税银五万两、赈济蘓、松、常、镇四府。又彂监课仪真税银共十五万两、赈济浙江杭、嘉、湖三府。朝鲜国王妃金氏奏、前王㫟卒、于去岁立光海君珲请命。科臣胡忻驳谓临海君珒居长、珲居次。珒因倭患被虏复归，遂有立次之请，未允。今擅立非次，当改。上曰：立子以长，万古纲常，该国素尚礼义，何乃敢行废立，自取乱亡？移文秉公详䆒，临海何以废？光海何以立？具奏定夺。兵部奏：滇、云元𠒋未获报，捷冒滥宜防。上谕曰：贼首未擒，府印未复，戕戮甚惨，师老无功，乃犹屡报捷音，岂无掩杀避罪之弊？且张名世正在军中，报功独多，尤属可疑。行巡按公勘，以凭议处。抚、镇二臣失事不小，始令戴罪杀贼；必以获酋复印，方可自赎。仍另推勘任者，刻期前往夹巢，毋得久延误事。命总兵刘𬘩往云南讨贼，请给关防，有旨给与，事平之日奏徼。又谕：该省人民既遭贼害，地方官𠰥复掩杀避罪，岂不更惨！今后用兵，务在除害安民，不许沿习旧弊，自取罪愆。刘𬘩沿途须安静无扰，𠰥量度地方宁息，尔部即另行推用。六月，诏撤高淮还京。淮差舍需索锦州军户，军户杀舍。吏部侍郎杨时乔力言边情叵测，辽左重困，乃有旨撤回。秋七月乙酉，翔御史方大美以南畿水灾言：蠲之条有四，而赈之条有二，曰漕粮宜蠲也，条鞭宜蠲也，存留宜蠲也，叠税宜蠲也。曰目前无依之民宜赈也。来岁用力之民宜赈也。疏留中。大学士叶向高言：自古灾异之生，说者谓天心仁爱，然不过日月告蚀，星辰灾异之类。今乃举天下财赋之区，东南𢾗千里，尽为冯夷所据，自江淮以北，如陕西、河西等处又旱魃为虐，赤地千里，则是天下无一乐土。百姓从何安生。官司从何设法。明岁边饷漕粮从何措办。目前查勘料理。全赖巡按。而考选一事。经今已及三年。十百待命之臣。前路欲穷。壮心且尽。又况九列空虚。百司废旷。甚至纶扉重地。乃使寥寥一人出入其间。琐尾萧条。不成体统。真有如言官所陈列者。臣颙望处分，以日为岁。旨报间，八月乙卯，翔大学士朱𢋫以万寿届期，再请亟下考选，上嘉其忠爱，令即出辅政。寻有旨考选诸官，都依拟用。且阁部院催请再四，朕非困吝，但因彼此讦辩渎扰尔。皆繇汪𠰥霖起意生疑。部寺吴正志等讦辩奏扰，汪𠰥霖调外任用。部寺吴正志、汪元功、黄汝亨、黄一腾都各降一级，调外任用。今后考选科道，务要精核真才，勿殉虚誉𥝠嘱，以乱政治。授考选喻安性等科道各官。逮云南巡抚陈用宾总兵沐睿，云南报擒贼首。上曰：贼夷连破城池八处，杀戮平民无算，乘虚直入，几失会城。镇抚三司各有地方之责，平居备御谓何？临时束手无策，徒以印信饵贼，为退虏全身之计，却又上下蒙蔽，妄冒报功。据获首恶是真，愈见前报之伪。陈用宾、沐睿俱械送至京，从公问拟。其余文武诸臣，听勘降调有差。直隶巡按李云鹄陈赈济灾民六款：一请发帑以救燃眉，一议平籴以定人心，一勤积贮以行远籴，一便闲纳以资荒政，一兴工作以寓赈恤，一寓煮粥以救穷独。九月乙酉，翔云南巡按周懋相条上事：宜设武备以严防御，清隐占以广训练，复汰折以实行伍，重兵备以修边防，复卫营以壮威武，宽文法以绥土夷，札邻夷以绝边衅。部覆允行。兵部言：逆贼阿克等宜生䌸阙下，亟正显诛。得旨、阿克等俱解京正法。献俘事临时再议。命顺天府通州于漷县永乐店创造景命殿成，中官护守，圣母诞育之地也。总督陕西兵部尚书徐三畏卒于边，任丘县人，屏翰劳多，封疆绩茂，毕生勤瘁，舆疾以殒。予𥙊葬如例。宰赛入犯开原，杀掠男妇六百余口。冬十月乙丑，翔许朝鲜次子光海君珲袭封。十一月甲申，翔大学士叶向高疏奏：今日九卿大僚缺乏已极，每衙门不过一人，而又或以真病，或以被言，皆杜门求去。其见在供职者，惟戎政尚书李化龙、礼部侍郎杨道宾、工部侍郎刘元霖三人。而道宾又欲给假，化龙又偶感寒疾，尚未出户，长安道上几遂无九卿之迹。又户部尚书赵世卿以边饷匮乏、无可设处、困苦悲号，几无生趣。工部又以夷赏无措，兵部光禄寺又以供应难支求借。户工二部彼此束手，相怨相尤。又京民困苦、逃亡流窜。每闻号诉，尽为酸心。叩其受害之故，半为铺垫，半为奸胥，于国家曾无分毫之利、而徒竭民脂膏、填此溪壑。其亦倒置之甚也。倘有风尘之警、及于国门、九列无官、仓库无钱、京师无民。即有民亦不肯为我用。臣不知何所恃也。不报。大学士朱𢋫卒。赠太子太保、谥文懿。𢋫山阴人。其遗疏请补阁臣、忠悃可掬。兵部尚书蹇达卒，四川重庆卫人。策事百不失一。其督蓟辽也，高淮横甚，参劾不下，二十余疏，皆不报。因乞骸，归三日而疽发于背，犹草疏传檄如故。为书与长安缙绅曰：民力中乾，虏情中狡，兵饷久乏，税使日横，封疆之臣，计无复之，有死而已。上卒采其言而撤淮，人谓其功万于诛虏焉。十二月甲寅朔，御史史学迁条陈屯马等议四事：曰议并征专责成，一、比较核荒征。户部覆允行。巡视厂库。工科给事中何士晋条陈节省四议：一曰酌领状而严其冒，二曰慎关防以绝其窦，三曰议修造而求其实，四曰折弓矢而更其制。因更言铺摘之困，亟宜苏放，不报。补赠陈献章谥文恭，胡居仁谥文敬。是年旌表节妇七人。万厉三十七年春正月甲申朔，蓟辽总督王象乾言：河流口之失，各属夷伯牙儿、满旦、屠记等皆踵赖蟒之后，率部夷讲赏，挟以必犯，而赖蟒复紏集东虏黄台吉。更欲入犯喜峰口。其狂肆如此。势不得不勰力一巢。所以巢之者。曰简精锐。核客兵。搜将才。预备储蓄。食足兵强。又宜严谕市虏。勿许西行。明谕宣虏。勿使助逆。如此则赖蟒之势亦自孤矣。上曰。逆夷不思朝廷恩德。敢於犯边、挟赏、不一惩创、为患安穷。所奏俱依议行。达虏在边讲赏、民间讹传警至、街市喧扰。安宁德胜二门百姓争入避难。辅臣以虏贼窥伺、人心惊惶如此。一有事变、尽皆离心。谁为国效守御之力。兵部尚书两署、止李化龙一人。军旅一动、凡百倥偬、何以答应。乞将两侍郎先行简下、亦使缓急有人、不至临时失措。兵部请申饬京营添设哨探。事下部。蓟镇总督王象乾揭报、虏情急迫、军士饥馁、非但不能御虏、恐生他变。起原任吏部郎中顾宪成为光禄寺少卿。累辞不赴。御史毕茂康言。朝政亟宜更新，条上四事：一、枚卜之途当广；一、直臣黜逐之冤当雪；一、言官升转之法当平；一、逃臣失律之罚当严。谕礼部：朕第四子瑞王长成，理宜婚配。命选民间淑女，择日行礼。合用钱粮，敕户、工二部办造。辅臣叶向高言：今日钱粮一事，非但内者不出，亦且外者不入。承运库督拖欠，御用监请瑞王婚礼，蓟镇督抚疏请军粮，至危至急，每当票拟，终无他策。往者阁臣得关其忠，全在票拟。票拟不行，尚赖疏揭十九，不报。乞俯殉中外之请，暂许借帑，庶几人情稍安。都察院照磨郭良翰、陈时政缺失，内言：因事废谪之臣，嘉隆间议礼诸臣罪矣。大礼定而诸臣起，紏分宜者罪，分宜败而忤分宜者起。陛下初年紏江陵者罪矣，江陵败而忤江陵者起。今猜疑一起，怜才顿微。至于首劾江陵如邹元标者，独暂起而旋罢，屡推而不复起。其他如储宫建而争建储者不起，东征定矣，而论东征者不起，四明罢矣，山阴逝矣，而忤四明、山阴者不起，矿税停矣，而争矿税者不起。甚者陈奉逮而奉之诬者并逮，梁永逮而永之诬者并逮，高淮、王忠逮而淮与忠之诬者并逮。诸因事触讳，迁谪淹沦，时政既更，局面不改，毕世而怒。自臣计之，非圣明之所忍也。不报。二月癸丑朔，吏部左侍郎杨时乔卒于位。上饶人。署铨五年，两司大计，谢绝𥝠交，时论罔间。赠尚书，谥端洁。礼部左侍郎杨道宾卒于位。晋江人。温良端亮，一时正人，倚以为重。将属枚卜，遽卒不尽其用。赠尚书，谥文恪。云南逆贼阿克等俘至京师，给事中宋一韩言：武定之变，不过起于夷民之雠杀，成于郡县之疏防。该省生擒，欲成其献俘叙功之计，以明非贪功妄杀尔。上与兵部言：阿克系小丑，本非勍敌盈城之祻，惨，而执讯之功微。命免。献俘诛之。吏部紏擅去诸臣，工科孙善继、刘道隆、长往、顾天峻等出都，咸不候命奉旨。孙善继革职为民，刘道隆、顾天峻、李腾芳、王元翰、陈治则降三级用。三月壬午，翔虏银、歹二酋犯宁夏中卫，游击潘国振等连营堵巢，获级八十余颗。兵部请行巡按勘覆，从之。初正月虏警，讹传实总兵王国栋赴蓟，不奉关白，以令牌挑选属夷一百八十八名，随调听用，以致各夷随路抢掠，居民惊窜宣大。

巡按吴亮请敕蓟镇，总督将随征属夷安插得所，事定之日，即便发回驻牧。国栋量加罚治。章下兵部，北虏忠顺夫人率部夷补三十六年贡，又五路台吉补三十四、五两年贡。马。所乞升夷人打来倘不浪等三名，量授百户。赐夷酋六枝，敕书六道，仍宣谕忠顺恪守贡约，毋得听信奸人，致误款事。拱兔夷攻大胜堡，陷之，遂入小凌河。先是总兵杜松夜驰至哈流兔，巢杀拱兔夷一百四十六级。拱兔以忠顺见巢，怨甚，小歹青激之入犯，遂引众𣸧入游，击于志忠，被伤，失士卒千余。署吏部侍郎萧云举条上八事，曰定国是，遵典制，补大僚，惜人才，奖恬退，惩贪伪，省议论，慎更调。不报。原任南京刑部尚书赵参鲁卒，谥端简，鄞县人。言事忠谠，风裁凛然，一时月旦奉为指南云。四月壬子朔，兵部尚书李化龙上救辽患、保疆土三事：一急收人心，一急助兵食，一急议战守。上曰：辽左孤悬，民困军疲，税银准留充本镇饷用，以昭朝廷体恤至意。军饷匮乏，照蓟镇发马价银十万两，户部凑处十万两作𨒪解赴备用。其战守事，宜督抚镇守官务相机进止。其余修边制虏，还着条议详细来看。分讯滇城失事罪，巡抚陈用宾、总兵沐睿、知府陈典、知县毛文彩、推官白明通，俱论死。五月辛已朔，复起孙丕掦为吏部尚书。丕掦初至，上四事，不报。既受事，两月百余疏，俱不报，窘甚。丕掦疏陈：明乏知人，诚未格主，天厌素飧，老病陡晕，乞放回籍。阁臣叶向高亦极言皇上笃念旧臣，委以重任，乃推举诸疏概留不发，以致郁抑请病，大失人心。上乃发丕掦，疏曰：卿公清瑞亮，简召方新，何遽称疾求去？且目下推升大选迫近，宜即出供职，不准辞。其起补内外官，俟朕详览，即与𥳑发。仍慰谕向高。于是督抚以下等官稍稍得旨。向高竭力绸缪阁部，号称同心，虽不能止台省之聚讼，而其说亦卒不行。建昌土官安世隆为其仆那固所杀，妻禄氏讨那固杀之。鸟蒙土官禄承爵纵兵要挟，欲禄氏承袭。四川巡按钱桓请令安氏亲枝安崇业管理，以弭叛端，从之。立阿章为镇雄土官，改名陇自得。六月庚戌，翔辽东巡按熊廷弼言：虏雠未解，败局宜收。当事虽有主款之议，地方曾无任疑之人。乞宽马拯新任之限，暂留三月，以终𣢾事。至于开原危急，作何救援？尤当急为设处。方是时，宰赛拥众入抢瓜儿兔等国，图犯开、铁、辽沈也。兵部尚书李化龙言：秋防屇期，中外多事，请申饬九边战𣢾事。宜大都谓九塞惟蓟辽最近，患最迫，宣大稍缓，关系最大。陕稍远，虏情最黠。上曰：边防事宜，依议严行申饬。辽东紧急，着户部即发应还太仆寺漕折银十万两、太仆寺发班价银五万两、南京兵部备银八万两，户工二部共七万两、解赴该镇、以为募兵免饷之用。仍着各该镇抚巡官、用心整理边备、训练士伍、设法修复屯田、以助粮饷。秋七月丙子朔、皇太子第三子生、名由楫。母选侍王氏、八岁薨。兵部原议以有马壮兵万人、半增开原、半增辽阳。上既发饷三十万、部复条言：宜如辽东按臣请于开原各堡、沈阳宁前诸处，皆量增千余，以济其弱。议处班军，以为经久之计。又言戈字库收贮盔甲，乞敕发七千副，给赴辽镇，改制万甲。即令本部员外叶世英解发前银，仍令彼中试验兵马。上曰：朝廷轸念该镇处粮增兵，地方官当仰体至意，悉心料理。务使新旧各兵俱有实用，发去粮饷俱有着落，方见实心任事，振刷一番。如仍前虚冒，必加罪责。差去转饷官亦依议行，盔甲照𢾗给发。对马岛倭酋玄苏平景直等赍国王源秀忠书，欲假道朝鲜修贡。朝鲜乞下谕书以伐其谋。给事中宋一韩以朝鲜主少国疑，人心未附，不妨便宜一札，以折其谋。仍即诏该国毋得徒恃天朝，督令集兵浚湟，整甲峙饷为自固许兵都给事宋一韩言辽左战𣢾机宜略谓：战则祸小而𨒪，𣢾则祻迟而大。杜松事非而心是也。马拯事是而心非也。离诸夷之合，檄朝鲜之助，皆制御之权奇也。诏增辽士解额五名。中过以后，禁其图便迁移，以致地方空虚。旌故四川副使王纶，额其门曰显忠。纶，真定人。正德时任主事。以谏南巡被杖几死也。白言台吉部夷盗马出边，操守李希梅追之被杀。明暗台吉领兵马与卜石兔争讲人畜忠顺夫人及五路台吉驰解之。明暗者、素囊之党。挟赏阻封者也。宣大御史吴亮言、不正贼夷之罪。白言之赏当革。不袭虏王之封。顺义之赏当停。科臣李瑾言、停赏之说。亮轻言挑衅。亮复疏言：无顺义王而有顺义之赏，赏之无名，彼𠰥失王之赏，必且利王之封，不过阴阳而操纵之，非挑衅也。时白头表贡已奉旨依，三十六年行，竟不停。其当。吏部尚书孙丕掦等公请东宫讲读。南御史曾陈易奏言：祖宗付托至重，东宫废学堪忧，恳乞皇上亟命皇太子出阁听讲。不报。以云南逆酋猛奉等平，升巡抚陈用宾右都兼侍郎，仍巡抚总兵沐睿右都督，各荫子锦衣百户；黔公沐昌𧙓本兵及文武将吏，各升赏有差。礼部复题：西人璃玛窦涉远、贡琛，拟于赏赐之外，量给所进行李价值，并给冠带遣还。不报。蘓杭织造太监孙隆及巡抚应天曹时聘，俱以蘓州民变事上闻。隆疏言：乱民葛贤等聚众焚逼，要挟罢税，其疏词颇激。时聘疏言：隆入蘓会，计五关之税额𢾗不敷。参随黄建节交通地棍汤莘、徐成等，乘委查税，擅自加征、妄议每机一张、税银三钱。人情汹汹、讹言四起。于是机户皆杜门罢织、而织工皆自分饿死、一呼而应。毙黄建节于乱石之下、付汤莘等于烈熖之中。然不挟寸创、不掠一物。及汤莘等被责、枷示一挥而散。葛贤诣府自首、愿即偿刑、不以累众。其愤激之情亦可原矣。四郡额赋岁不下𢾗百万，何有于六万之税不亟罢之，以安财赋之重地哉！奉旨召祸奸民汤莘及为首鼓噪葛贤等八名，着抚按官穷䆒正法。其余胁从俱免追䆒，以靖地方。通政使沈子木言：建文祀典不宜久湮。礼部覆请于懿文太子庙别立一庙，四时致𥙊。不报。八月，山西、宣府、大同饥，福建、江西大水，徐州以北、畿南六郡及济、青等府蝗。湖广、四川、河南狭西皆旱，辽东巡按熊廷弼疏请防边。时夷以万骑修筑南关故塞，已，又阑入靖安堡，闻那林孛罗子金台失新立，有备去。已又勒骑住抚顺关，胁蟒假牛酒。已，又勾西虏宰赛、暖兔等窥开原、辽阳，边吏日夜告急。廷弼因请添募兵，及改三勰，兑寺马，厉铠甲，急抚北关，收宰暖以折其谋。九月，议条辽屯巡按熊廷弼上其议，略言辽地可耕辽兵八万，简十之三，岁屯可得粟一百二十万石，省年例银不下二三十万。上曰：自古养兵多取给屯田，我祖宗专以屯政实边，转输甚少。自屯政渐坏，军饷日增，以致今日库藏空虚，内外窘急。此奏于边务有裨，该部即详看具奏，通行九边，一体修复。于是户部覆言：行之便。其敦堡屯塞、月粮、犒赏等项费，约该银一十二万，责成内外措处。上仍命兵、工二部各详细条议来说。倭至昌国，遂至温州麦园头毁兵船抵虾饭湾登岸。诏参将王元周革任，刘炳文降调总兵杨宗业、兵备常道立各罚俸。署院左副都詹沂、刑部尚书沈应文、𥙊酒周如砥，各以人各封印出城。辅臣极言目前最急者，无如都察院、刑部两官。都察院有考察之事，刑部有审录之事。且审录往例，近已逾期，又各处报灾，或蠲或赈，即未必能大有所济。要当使穷民知朝廷有不忍坐视其死之意。不省南御史蒋贵参南内监陈永寿、夙称奸狡、肆行无忌、冒破工程物件、侵欺御用钱粮、贓𥝠百万、的确有据。即皇极门工、自许承包、秋抄工完。今既阻秋涉冬、未立一柱、驾言皇上不允、而迟之以为利。伏乞大奋乾纲、严刑正法。不报。御史王万𧙓疏言：齐、鲁、淮、徐，流民载道。五月不雨，三农失望。两浙、闽、广、江西洪涛涨天，几为蛟龙窟穴。晋、楚、宋、豫延边省郡，无处不报灾，无处不请救。饥寒汹汹，诚可寒心。虏入锦州，屠戮游击李惟乔，拥兵不战。总兵杜松帅师捣巢，徒斩塞内士民，妇女充𢾗，状极惨毒。李反以柱松援引之力，报功转升，何以激励将士！不报。冬十月乙酉朔，以湖州府桑田淹没，诏三十六、七二年绢疋尽行改折。给事中何士晋等上言，婚礼太浮，请以瑞王视潞王。潞王以爱弟之亲，费八万余，福王浮溢至十九万余，一时偶然，不可为制。辅臣叶向高因谓：皇上即未能全依潞王，但就中减省，以示樽节，所裨于今日国计不小。不报。以银歹部虏突入石空寺堡，杀掠军丁。命革守备韩体仁任，并把总杨衡俱行巡按提问。南给事中黄起龙上言：建文五年，正翔统顺。系明迄今，正史尚悬。因循祖号，殊乖明旨。即庙议难处，留京魂魄所依，或宜祔食高皇帝侧，以存祀典。至于死事诸臣，忠难竟冺，宜采录事迹，褒赐易名。给事中彭惟成亦以为言。不报。

御史乔允升以四方灾变，陈救荒之议，内言：理财莫𠰥重农，重农莫𠰥专官。屯田之制，必东起辽东，西尽甘凉，相其土宜，给以牛种，设立亭障沟堑，为烽　游骑以备寇。均田之制，口分世业，请限制其将来，一丁惟许买田一顷，以丁配田，定为役法。行之𢾗年，田值日贱，民产亦均，此皆所谓藏富于民之道也。不报。十一月戊寅，翔御史刘光复上言安边诸策，曰：立保甲，勤树艺，习车战，信抚赏，育将才，精选锋，备边墙，习守御，利器械，严赏罚，申马禁。上命俱从实行。山东巡抚王克缵言：两疏报灾概不蒙，发已将灾重滨州等县十七处权宜改折征收，请治专擅之罪。命部勘覆。户部以朝觐届期，钱粮考成为言。上曰：灾伤穷民，朝廷未尝不行宽恤。至于原未被灾，及被灾未及及𢾗地方，岂得一概拖欠？依议严行查核，咨送该部议处，不许姑息。辅臣叶向高言：臣与李廷机挂议既均，请一切本章，仍谕廷机票拟。廷机言：邓澄所议，不过章疏中一二语，未有损于向高之品望。惟令如尝票拟而亟放臣，亟允锡爵之辞，亟简当世名流，与向高共襄圣政。是日，文书官宣谕：朕自入冬以来，动火头晕，又害眼怕风，服药调挕，本章拟票，关系国家大典，卿当仰体朕意，照常票拟进览，庶政务不致废弛。又鸿胪寺官宣谕向高，国事多难，岂可因小臣譛言，坚欲求去。还即入阁辅理，以慰眷怀。向高疏谢，仍优旨报闻。凡两勤宣谕，五奉温纶焉。以直隶巡按李光辉言畿辅旱蝗特甚，冰雹异常，得旨。今岁各处奏报水旱灾伤，朕深为悯。畿辅重地，又复如此，益轸朕怀。着该部通行看议，作何蠲赈，分别来说，不得迟缓。户部以推广事例为请，许之。戎政兵部尚书李汶卒。任丘人，以御虏功，世荫锦衣千百户。砥躬树品，不愧旗常。十二月戊申，翔蓟辽总兵杜松听勘。兵部覆言：杜松奉檄出塞，堡内属丁皆执䌸而杀之，欺诳之罪，重于失律。宜罢职不叙。至于压买貂参，扣减功银，仍专令巡按勘覆。从之。辽东巡按熊廷弼请给故给事中贺钦谥，义州卫人，为躬行实践之学。边将有扑杀献绩，见钦即吐服。城中乱卒焚劫，钦往谕之，罗拜而散。辽人称为医闾先生。礼部以革除大礼诸臣赐谥为请，言：成祖于革除诸臣，虽诛其顽，而心实赏其忠。大典之议，诸臣引经守旧，批鳞受杖，世宗未尝不为心动。皇上登极恩诏，令有司特为建祠，赐谥易名，不靳于诸臣明矣。乞敕下臣部列名核实上请。不报。初御史刘光复所上安边策，一择守令。上谕吏部：边事整刷，不但守令，各道官吏要为要紧。今虏酋狂逞，封疆需人，卿还会同兵部咨访选择，毋致误事。辅臣叶向高以会议兵饷，诣文华门叩首请。宣府管粮郎中王兴言诸军久饥难堪。户部覆闻。上曰：军饷拖欠𢾗多，边计何赖？着抚按官上紧催解。其灾伤地方，当分别轻重，不得一概借口。上下户部所奏借给边饷疏，有旨辽镇等镇兵饷急缺，朕心悯恻，欲发内帑公用尚且不敷，准借马价二十五万、工部税银十五万，解给各镇支用。其北直、山东、河南、山西、陕西、福建、四川当年征在官听解内帑税银，准留以二分解部，以充军饷，一分赈济饥民。移文彼处抚按官，务要分散，得宜穷民，获沾实惠。敕宗人府修辑《玉牒》。倭并琉球虏其王声，取鸡笼、淡水，侵闽广。时朝议允于釡山港开市，本岛摘船岁以二十为率，事后即回海上，严饬舟师，以待万厉。三十八年庚戌正月戊寅，翔大计群吏，尚书孙丕扬、署都察院孙瑺、考功郎朱世守、科臣曹于汴、御史孔贞一主计考察方面。有司沈麟祥等得旨罢斥，降调如例。吏部以清廉卓异、陕西右布政汪可受等上闻，上命纪录，即与不次擢用。辅臣叶向高疏请太子及福王出阁讲学，不报。延绥巡抚涂宗浚总狭西三边顾其志以斩获孟、沙二酋捷闻，升荫赏赉有差。二月丁未，翔云南巡按邓渼疏论审议论、核名实各八事。疏入不报。修理龙虎山宫殿。留本省税银三万两户工。给事中孟成已、何士晋各疏请惜民膏、急先务。收回成。命停止税银。俱不报。会试。命吏部侍郎萧云举、掌翰林院事王图为考试官。取韩敬等三百人。工科给事中马从龙以工部郎中房楠督造河南府第，估值八十二万太滥，议准潞府二十五万。因条上三项：一、奸蠹当袪；一、内外宜勰，一、西木宜用。疏入，留中。虏大入辽东。三月丁丑，翔以蓟辽边饷匮乏，上命借工部税银十五万给之，命内官监少监冉登往朝鲜册封嫡世子李祉，从国王李晖请也。初以四川、东川土司并听云南巡抚节制，从巡按邓渼请也。廷试，赐进士韩敬、马之麒、钱谦益及第、出身有差。先是，阁臣上言：庶吉之选，往年隔一科，自丙戌以来，科科皆选，以至翰林，官壅𣻉日甚，请照例仍隔一科。上从之。给事中假然参：内官杨一魁畏罪架捏，蜚语中伤。乞下明旨惩奸，以清积弊。章下所司，吏部尚书孙丕掦请留朝觐各官，疏略曰：顷年仕途壅𣻉，州县官八九年不转；进士应选，皆无现缺，必转升旧者，以处新者，省其复任，一以为朝廷存旧章，一以为铨部通选法，一以为地方省劳费。下部知之。闰三月丙午，翔复遣科臣阅边初。俺答受封，边烽寝息，阁臣高拱，恐边吏宴安忘儆，请岁遣重臣临边阅视。后定为三年一遣初，用卿贰重臣改用科臣，又间一用京堂官万厉。二十一年后，议惜糜费，归并各巡按御史仅存其名，大失遣阅初意。顷边事隳坏，台谏请复阅视旧制。得旨允行。酉阳土司冉御龙与永顺土司彭元锦构祸。御龙甥彭象乾为保靖土司，与元锦不相能，声言元锦必反。督府通议巢之。辰州知府瞿汝稷谓：朝廷之治土司，不过羁縻而已。且黔楚自征播后，城市与田野皆非昔日之旧，何堪鼓鼙复兴哉！请以檄谕之，谕而不顺，用兵未晚。遂草檄千言，使人持谕元锦，元锦柔服。再谕保靖、酉阳二司亦服，一方帖然。汝稷寻以卓异命破格超用，升天柱巡检司为县。天柱巡检朱梓以德化苗蛮，教之耕田治生，息斗睦里，苗蛮服之。仍选其子弟之俊者，教之读书习礼，而身自率之，一方遂为善俗。知府瞿汝稷请于监司，题请天柱为县、朱梓为知县，起杨镐巡抚辽东。辅臣叶向高言：今天下必危必乱之道，盖有𢾗端，而水旱灾伤、夷狄盗贼、物怪牛妖不与焉。承平日久，一也；上下隔绝，二也；士大夫好胜喜争，三也；多藏厚积，必有悖出之衅，四也；风声气习，日趋日下，莫可挽回，五也。此非皇上奋然振作，简用老成，布列朝端，将年来废弛政事、一一讲求修举、臣恐宗社之忧、且有万倍于建夷者矣。疏入、不省。银歹部落阑入寇劫。守备郑宗雅、百户康衢等战殁、命厚加赠恤。巡抚周盘、总兵柴国柱等夺禄。参将李可爱等提问。巡关御史金应时疏条十四、款一、添将统兵、以固陵寝；一、选将久任以责成功；一、查复经制以裕边饷；一、议慎委任以革冒滥；一、修补要害以防冲突；一、严禁拨补以实营伍；一、比例印马以杜𥝠更；一、储将材以重封疆；一、精训练以壮营垒；一、议朘削以苏军困；一、议侦探以豫防守；一、议边工以责实效。一汰夷丁以消隐祸。一议马政以收实用。部覆允行。戒谕火落赤不得东西异状。狭西总督顾其志题言、火落赤鸷悍最于诸夷。未敢辄犯西宁冀市赏尔。今议令守备河西五道，每年秋毕无事。量赏五百两。五年无事。再议款赏。则费不侈而可以收犬羊之心。惟是两河皆朝廷之封强，𠰥此酋安静河西，仍跳梁河东，则五百金之赏，祗为贪饵，而将来之款市宁有复期。今当严谕本酋督抚镇臣，仍宜督厉所属，毋得恃疑弛备，兼用战守，以保万全。报可。夏四月丙子翔丁丑，正阳门前楼忽火，至次日辰未熄，器皿厂火。大学士叶向高疏揭，自去冬及春，概不批发，至是始得旨云：知卿忧国苦心，忠爱至切。今春以来，恒风亢阳，又兼门殿被灾，朕甚儆惕。所奏关系朕躬事情，稍俟而行。还着鸿胪寺堂上官宣谕朕意，伫望𨒪出赞襄，慎勿再陈。礼部以祷雨未应，疏言请修省。上因谕百官曰：旱灾异常，朕心深用敬恻。每于宫中竭诚祈祷，紧要致务，次第举行。尔大小臣工，亦当仰体至意，戮力同心，共图消弭。上谕户部：今年北直、山东、山西、河南、四川各处灾伤，朕心怀恻。恭承圣母慈谕，发银十万两赈济。朕将御前积余及方至浙直税银五万两。又谕宫中各出费剩不等，一并给发。尔部酌量灾伤轻重，分派多寡，选差廉慎官赍解各处会，同该抚按官摘议赈济，务使分散得法，实惠及民。其畿辅灾民及各处流来饥民，发还京仓米三十万石，一体给赈。各省抚按等官仍多方计划、便宜措处，共拯民穷。所有罪赎银两，尽行买榖济荒。四川、福建水旱特甚，亦准留三十八年春夏二季税银给赈百姓。如有乘机抢夺，即系乱民，法所不宥。上谕：北直隶宣大等处、山东、河南、陕西𢾗省春夏二季税银，仍留赈济饥民。从通湾太监张烨、河南太监胡滨、山西太监张忠请也。虏酋狡兔儿、歹青等聚众𢾗万，住牧烂蒲河，意欲犯辽。按臣熊廷弼拟留总兵王威以原官统领，自已现在战丁驻防河东，俟边情大定，别行推用。部覆如议，从之。蓟辽总督王象乾揭报：虏四五万众侵犯辽阳，道臣田立家尚未到任，请敕该部弓推才望官一员，立令到任，勰济边务。疏下部，辽阳巡抚李炳奏言：达酋愿去车价，减贡夷，退还地界，建夷差遣。火真禀验贡本乂续来回话朝贡事。宜炳以建州慕义相从，相应准从，以安反侧，姑行覆审的确。事闻于朝，部议许之。五月乙已翔，给事中周永春以晋地灾伤，疏请有三：一曰撤榷税之使，一曰罢无地之租，一曰蠲应征之税。疏入，留中。

工部侍郎王汝训卒于官，聊城人，清介孤贫，士论仰之，特谥恭介。户部员外王家宾管临清钞关，以本关税径赍保定，巡抚赈济，议扣留今岁通湾春夏税银抵足。部劾其擅得。旨地方已有赈济，此税银系济边钱粮，着发还，照旧解部。王家宾擅那关课，作何处治？部拟且奏。六月，论长定堡失事罪，巡抚李炳回籍听勘，总兵佟鹤年论死，监候处决，余俱降罚有差。阁臣叶向高题请刑部掌印无人，狱囚莫为问断，囚米无措，三年恤刑之差，亦难再缓。不报。大学士李廷机乞归，疏已百余不下，至是，自往会极门，拜表求去。得旨览奏，知卿病尚未瘳，特遣太医院堂上官诊视。卿还，善加调挕，慰朕至意。七月甲辰，翔以灾伤畿南六府及江南州县正粮，准征折色。八月癸酉，翔辽东巡按熊廷弼历陈捣巢受报之害，请以守为战。倏边筑堡十有五利，虏骑不得骤决一。零骑不敢窥边。省境外无时之备。二墩军得墙为恃。觇候严明。不致失悮军机。三虏挖墙填濠。我得预知为备。使虏无所掠。四本堡军民自足拒守。营军免分散帖防。五虏入有时。军马免游防奔驰之苦。行旅无御人大盗之惧。营军无空壁涉远之烦。七士马得间操练养精。蓄税以待战。八、军不死于饥瘦而军伍自壮，马不死于奔驰而马价自饶。九、虏惮于备严，不敢要挟而款益坚，抚赏之费各省。十、居民安心耕牧，无人畜禾稼抄掠之虞。十一、边民安堵，免远寄城郭，得妇子馌耕之便。十二、边人弓矢之劲，胆力之壮，过于营军。𠰥使据险，人战家守，亦可助我兵威，而杜虏之觊觎。十三，民鲜畏虏，塞下之田，不待军屯而告垦者众，渐可足食。十四，边人骨肉无系累之患，每岁存千万人，为辽储军，为皇上守边。十五疏入，未报。九月癸卯，翔工科给事马从龙请停苏、杭新派织造。复旨准三之一。南御史王万祚奏言：御用监咨部备办门殿陈设等木料，皆海外岭南之产，様式甚大，不比寻、常。无论湖、闽部库之银不足，即足矣，必至非刑拷比。使百姓纳银于官司，苦绊摘人，令贸易于险远。况粗为上用，精入𥝠囊。该监享实利，圣上受怨言，深为可恨。不报。召起赵焕为刑部尚书。南太常少卿刘曰梧请复懿文太子及建文君谥号、庙祀，不报。直隶巡按蘓，惟霖疏陈黄河、泇河利害，请专及于泇，以济新运。略言：黄河正月初旬后，汹涌自天而下，又其水挟河而来，河口日高一日。七月初辄，浅涸十倍，无一时可由者，为害甚剧。泇河一水安流，终鲜风波，率而由之，计日可达。或有稍宜拓而浚者，但得实心任事之河官，严其稽核，因利乘便，不三五年缺略悉补，可成𢾗百年之利。疏入，留中。十月壬申，翔刑科给事中周曰庠参承天守备太监杜茂放恣专擅，乞撤回。给事中杜士全亦参茂诸不法事。俱不报。礼部侍郎兼学正翁正春疏皇太子及诸王出阁讲学，不报。时皇太子弗亲讲筵六年矣，然睿性夙成。一日圣寿，同诸王入贺，赐以玉带，即下阶忭舞谢上。上顾谓诸王曰：汝兄读尽知礼义，汝当效之。又一日，赐以慈庆宫居住，潜遣内侍觇其坐，向皇太子北直谢恩讫，逡巡西向坐。内侍回奏，上亟称知礼者再。故枯菀虽分，而储位益定云。大学士叶向高以章疏不下东宫不讲读，枚卜不行，起废考选，边饷皆寝，屡疏求去，台省遗书，向高责其不能率，九卿勋戚伏阙死争。向高曰：伏阙事，我朝两见，未尝一听。每次杖死𢾗十人，大损主德。况正德、嘉靖间止争一事，今将何所指乎？抑将概言之乎？毋论不听，即幸而听一二事，其他之不听者，又将伏阙乎？今宜该部连疏苦请，而躬于文华门候旨，庶几伏阙之义。蒙宰以下咸以为然，故众喙稍息。淮阳巡抚李三才上疏乞休，自郎中卲辅忠、御史徐兆魁等劾谕三才，而金士衡假然等力保三才，前后凡一年有余，纷如聚讼。于是三才自疏求退。兵部郎中钱策言：三才气魄才情，尽堪挥霍。然检柙不周，防闲不密，责以皭然不滓之纯操，不能也。宜与士衡、然等俱赐罢黜。不报。福建巡抚陈子贞条议海防六事：一，重海道事权，以资弹压；一，省汰除汛兵，以熟操驾；一，核虚冒名粮，以釐夙弊；一、清侵占屯田，以复旧制；一、禁往倭大船，以绝勾引；一、公出海利泽，以安内地。得旨允行。丁亥，皇太子第四子生，命名由模。母选妃李氏五岁薨。尚膳监太监冯进朝家人相争致死，讦告刑部，部发宛平县捡䆒知县李嗣善刑讯之，进朝恐诬奏，嗣善索钱肆虐职官，命嗣善同进朝，下法司问。给事中周永春疏：因一近侍而处县官，此屈县官执法之心，长近侍骄蹇之气，惭不可长。乞将嗣善免行提问。不报。大学士叶向高请补、户、礼二部尚书言：户部事务最急者，如各边请饷，无人给，彂，各处解银，无人批收，如咽喉哽塞，一切饮食出纳皆不得通，最为困急。礼部则颁厉贺冬，皆其所典。如进贡番夷六七百人，遂至停𣻉不能发遣，留一日费光禄寺一日供给，此关系最急。疏入，不报。吏部侍郎孙继皋卒，赠礼部尚书，无锡人。时娄江有女仙化去、乞为之传。固谢不敏、曰、天子春秋鼎盛、事出大臣家。势且上闻。吾恐安期羡门之说、从此兴矣。人服其远识。十一月壬寅朔、泰宁等卫属夷各求加赏、准各加三表里衣服一袭、以为夷人效顺者劝。时冬雪不降、命顺天府竭诚祈祷。以圣母万寿，诏今岁暂免行刑。十二月壬申，翔大学士叶向高。厉疏辞恩命，上优诏答之，不允。阁臣叶向高请撤回承天守备太监杜茂。茂纵参随刘文藻、蔺光裕等肆横，承天知府冯劳谦拘光裕等禁之。茂遂讦奏劳谦。上令文书房官传谕，照碑文出旨。向高，因言：皇祖敕谕，虽有守备官校事犯重大奏请处治之文，而光裕等平日所为士民，怨愤已甚。巡按官经过其地，遮道哭诉，势甚汹汹，恐致生变，令该府官先行拘系而后奏闻。此权宜解纷，保安重地之计，非得已也。拟将文藻、光裕解送法司，从公䆒问。劳谦夺俸改调。杜茂必须取回。不报。乙未，皇太子第五子生，命名由检，是为思宗皇帝。母选侍刘氏，是为孝纯皇后。是年，原任大学士王钖爵卒，赠太保，谥文肃。荫其子尚宝司丞，太仓州人癯然𠰥不胜衣，而强毅方正。江陵夺情事起，锡爵以省亲乞归，人谓相君不知有父，而君顾省父以形其短乎？锡爵曰：吾知有父，遑惜其他。后江陵败，人以搏击为名高，锡爵独调护其间，士论多之。上雅重其品，书名御屏，署曰清正，眷注独隆。爵遗疏奏言：近日祖宗旧章，渐至于凌替。国家大政多废于因循。边方之衅隙已萌财计之空虚已极人才之摈弃可惜民心之嗟叹可虞。伏望首勤储讲以重元良。𨒪发章奏以振朝纲。备设官员以理国事。收废弃之才以从人望。罢抽税之使以慰民心。节禁廷之供应以裕资储。捐帑藏之积余，以济荒乏。惟皇上采择而断决焉。臣虽无路号天，亦含笑入地矣。上览奏，嘉其忠爱。万厉三十九年辛亥正月壬寅，翔吏部请考察日期。兵部请考选军政日期，原拟正月二十八日。圣谕以在二月。初二逾𢾗日，又不下。大学士叶向高题考选军政，国家所以振肃纪纲，修明戎秩者，惟此六年一举之旧章，已经两月，未蒙允发，外弁乘之为非，人心因而疑骇矣。吏部奏：国家无任情破法之官常，臣子无趋易避难之职业。谨条八款，用裨铨政。其一申明查补久缺之例，一申明转发文凭之例；一、申明进表回任之例；一、申明双月查凭之例；一、申明患病改限之例；一、申明扣缺宽限之例。得旨严行申饬遵守。给事中宋一韩奏：东厂之设，所以防壅发奸，非以籍势肆虿。成化时，陈准提督，止缉大盗，不问有司细事，至今传为美谈。乃太监李浚倚任群小、表里为奸，富室大摘、肆行需索。乞赐斥逐，别选公忠持重者、安京师。以安天下。报闻。二月、原任武昌府同知今系狱卞孔时以父故疏请释放奔丧、不报。孔时因忤税珰陈奉被逮。大学士叶向高亦为之请，并请释满朝荐、王邦才。不省。南京刑部尚书李桢不候命下，擅自出城，上切责之。大学士叶向高因言：桢由真病，似难过责。旧制，大臣四品以下官请告，每一疏即允，三品以上再疏，三疏至四五疏而极，并未有十余疏犹不听者。年来大臣得诸者百无一二。至如辅臣李廷机、部臣赵世卿，皆羁留𢾗载，疏至百余。阁臣旅栖于荒庙，部卿候命于近郊。今尚书孙丕掦、李化龙又以考察军政不下，相率求去。𠰥复踵桢所为，成何纪纲？故欲禁诸臣之擅去，必先体诸臣之去留。可留则留，且行其言以安其身；不可留则听明自裁断。母事虚拘，则臣子之进退得全，而朝廷之体统不失矣。漕抚李三才出境，有旨准去漕事，命总河刘士忠兼挕。虏犯兰州。三月，御史金忠士等疏言：今日行政，虽有机务多端，疏壅决流，总在章奏一发。因列为七𣢾：一曰储教之疏宜下，二曰枚卜之疏宜下，三曰补大之疏宜下，四曰催考选之疏宜下，五曰起废官之疏宜下，六曰释累臣之疏宜下，七曰撤税使之疏宜下。不报。

大计京官工科给事中归子顾疏言：东南赋役，莫苦于北运，其受累之甚，一曰水脚之侵年，二曰沿途之需诈，三曰交纳之留难。而其迟延更不堪者。则漕船虐阻之也。夫军与民均为王臣。一铢一粒。皆皇上所颁赐而享之者也。独奈何而公𥝠视之。何不严为令甲。虽五府之中。裨得随到随行。即漕艘未过闸，何妨民艘之先过也。或先或后。听其自便。要以不违限为主。如此则五六月风波之险。既不能及。而十一二月守冻之费。亦可少省矣。兵部尚书萧大亨卒。临清人。久历边邮。延揽诹度。凡地形险易。军储盈缩。将吏能否。虏情向背。皆洞𠰥烛然当西陲主战。东事主款。皆与石星抵牾。虽严旨切责。而卒不奉诏。其持平秉公盖如此。四月庚午，准以安靖为陇川宣抚司，命多思谭仍以土同知勰理，又责成南甸、千崖两司保任，从兵部尚书李化龙滇南善后议也。削御史金明时籍为民。明时奉命巡关，吏部侍郎王图之子为宝抵知县，明时疏劾之。其中偶犯御讳，尚书孙丕掦以闻，圣意甚怒，即令定罪。叶向高为解之，拟降级再下，改票削籍，圣怒始释。自明时黜论丕掦者藉藉矣。刑部主事秦聚奎闲住，聚奎论劾王图、孙丕掦结党欺君，假公害正，申救金明时及与察、汤宾尹等七人，丕掦亦参聚奎挠乱察典，上发二疏。及汤宾尹等访单，命内阁看议。向高言：煌煌察典二百余人，无一人干犯，而聚奎独有此疏，则后来恐无人敢任怨主持。至于汤宾尹等列名察典，亦足示惩，𠰥复下所司穷治，则茫无了期。似宜只考察处分，惟亟下考察及年例推升各疏，庶人心定而大典光矣。上曰：秦聚奎妄行奏讦褫黜闲住，汤宾尹等照察推升疏及处分察疏即检发。怡神殿灾，命陇鹤书承袭镇雄府土知府爵，从巡抚乔璧星议也。五月，京城大水，长安门一带皆成长河，水𣸧五六尺。时春夏久旱，二麦无收，正喜得雨，又复过当，苗稼尽为损伤。山东、河南、两广皆大水。大学士叶向高请留北直，隶山东、山西、河南税银一半，令地方官多方赈济，许之。大学士叶向高、尚书李化龙、侍郎萧云举、史继阶、副都御史许弘纲、各疏求罢。吏部尚书孙丕掦以考察为人攻击、乞罢。不允。王图辞阙出城大计。报允。时王图为吏部左侍郎、北察凡非东林者必去。史继阶为南京吏部侍郎、南察凡非东林者必留。先是史记事于察典未行前、极论内阁自时行锡爵、一贯、𢋫廷机衣钵相传、将及顾天峻，并论沈思孝、周孔教等。迨察典既举，御史金明时名在察中，尚留中未下，遂上疏攻王图及史记事。徐缙芳又疏攻图及李三才、顾宪成。丕掦怒明时挠乱大计，先以疏中字犯御讳，拟明时罪。明时复疏攻掌察科道汤兆京，曹于汴。已而秦聚奎疏攻王图。以救明时。举朝分为二党，群起交攻。攻东林者，以王图、顾宪成、李三才为首。攻之者，金明时、秦聚奎、叶国缙、郑继芳、朱一桂、王三善、周永春、徐兆魁、姚宗文、高节、王万𧙓、张凤彩、赵维成、徐绍吉、归子顾、马从龙、周达、王绍徽、张延登、赵兴邦、亓诗教、孙光裕、田生金、吴亮嗣、官应震、刘廷元、张铨、毛一鹭、赵宗孟、韩浚、金汝谐、刘光复。攻非东林者，以顾天峻、汤宾尹、萧云举为首；攻之者，史记事、李炳恭、汤兆京、丁元荐、徐良彦、马孟桢、胡忻、吴炯、张养正、乔允升、沈正宗、洪文衡、李廷华、曹于汴、吉人、贺朗、李朴、钱春、周起元、刘策、李征仪、宋磬、吴良辅、魏云中、孙居相、刘宗周，朝廷纷𠰥聚讼。大学士叶向高揭以丕掦留放，不敢擅，拟请裁断。上曰：孙丕掦公忠介直，着出温旨勉留供职。萧云举、许弘纲都着即出。以后各官不得立党，植𥝠，纷纭攻讦，贻祸国家。违者重䆒。六月，兵部尚书李化龙奏：辽左无处不守，当以款而佐战。甘延兵势甚劲，当以战而固款。此其大凡也。一言以蔽之曰：勿恃款、勿忘战而已。合通行总督镇抚、严督文武将吏、参酌近日虏情，实心料理，随事整顿。诏：秋防事宜，实心整饬，毋得怠玩，致误军机。命侍郎李汝革署户部事。七月，工部侍郎刘元霖言：钱法凌替，谓𥝠铸之禁，以其与国家争利权也。惟平价以市铜，摘贾无惮于官买，而𥝠买者自息。八月，礼部侍郎翁正春恭献《万寿八箴》，援《金鉴录》之意，一。清君心，一遵祖训，一振国纪，一信臣，　一宝贤才，一谨财用，一恤民命，一重边防仓场。总督孙玮以漕储迟缓，奏言：通、德二仓去京师不远，若河冰未结，暂以贮之，不妨渐致所省陆运之费不赀。以舒应龙为兵部尚书，提督京营戎政，林烃为南京工部尚书。九月丁酉，翔总督蓟辽侍郎王象乾奏报：辽东大捷辽镇，自有高平之捷，虏始震叠求𣢾。其后狃𣢾忘战，虏遂骄横，强要市赏，至于𢾗万，外库不敷，仰给中帑。粆花盘踞镇城东北，居两河之中，有九子之强，加宰赛暖兔之助，左可窥辽沈，右可窥锦、义、广宁。历年以来，每入犯即要挟，每挟即加赏，既已题明革赏。顷七月间，紏众要挟，我兵击之，颇有斩获，盖不知我之骤能战也，遂拔营而遁于额力业居焉。二十九日，天鸣铇震，粆花惊走，再徙过老河，距边几四百里许，而其第三子色特笑父之弱，由额力业而南，移之可可母林之间，图便入犯。哨探已明，抚镇道臣豫戒以待。虏前哨入，边果为伏兵斩之。又出边对敌，追之白云山，共擒斩三百四十余名口。远近诸夷闻之，皆遣使验贡辨罪。秋市诸部如黄台吉以儿邓等，接踵叩关，愿伐粆花，认罪求款，此关于辽镇安危之机甚大也。下其章于兵部，南京户部员外曹师建接管银库，清查西库，该银一十六万零，止存一十四万六千万，少银一万二千两，尚有老库未盘。事闻，上命离任者听勘，待贓有归着后，分别轻重议处。按东西老库、三库钱粮不下𢾗十余万，厉来相沿旧规，未有差满不交盘者。而起自荆之𤦺𤦺，闻讣告归接管，刘可法亦付不问，后遂踵为故常。师建窥知其弊，锐志釐奸，乃始觉察。荏苒十余年，祗凭𥿄上空言，百万钱粮竟尔委顿，法纪废弛，弊孔多端，一至于此。御史张邦俊请增浙闽秦鲁四省解额。事下部议。巳酉，皇贵妃王氏薨。皇太子生母也。薨时秘不外传。越四日，阁臣知之为请，乃宣礼臣奏上合行事宜奉旨照世庙贵妃例行。部言：历查我朝皇贵妃薨逝，俱未有诞育东宫者。惟宪庙淑妃。为孝宗敬皇帝母。世庙康妃、为穆宗庄皇帝母。然其薨逝时。皆未封皇贵妃。未经册立东宫。当其礼仪、俱拟从厚。况今皇贵妃既膺封典。皇太子册立东宫已久。尤天下臣民观望所系。礼仪更当加隆。谨条上请。既而发引无期。礼臣疏请。上命翁正春同各官诣天寿山看得东井一地，覆奏报可。户科给事中韩光𧙓言：瑞王婚礼，自传旨下部，今已三年，徒以钱粮不敷，遂致稽缓。今户部辨进金宝珠石已及七万，当此九边告匮，四方告灾，帑藏如洗，必欲如御用监原估二十万之𢾗，俟之何日？请卜期举行，不报。兵部尚书李化龙言：国家用人理财，原非二道；纳级拜爵，原非典章。迩来武途冗杂，奔竞成习，痛加裁抑，尚未戢止。况加纳纷纭，几无虚日。至于总兵参将等官，既由阿堵纳用，则臣之推升铨选，更以何为？今分别应行应止，列款覆请，乞命户部一体遵行。上是之。朝鲜连岁送还漂海人口、尽系通倭之徒。兵部覆准尽发西北极边充戍。虏犯高家堡杀掠、革游击刘国镇、周一夔任。十月翔、阁臣请上视朝。不允。时孟冬礼宜颁厉、辅臣上揭奏请、谓皇上御极颁厉已四十次、而圣寿适逢五十，圣母又将届七十。乘此颁厉之期，御文华，延见群臣，维新庶政。上竟传免。给事中周永春以畿辅灾伤，言：自太监王升按𤱔加税，每𤱔原征一分以上者，俱加至三分，此监银所由始也。一地二粮，民实重困。自加税以来，连年将部银拖欠，其监银虽有完纳，不过移解部者以解之。时和年丰，犹冀畏法输纳。今地无寸壤，粮从何征？昔犹卖男鬻女，今兄弟妻子离散而无可售；昔犹典屋卖室，今房屋地土冲坏而无可质；昔犹称贷富户，今富者贫，贫者逃而无所贷。乞将本年监银未征并拖欠银两，俯赐特免。至部银除议征一半及征六分外，其未征暂从停征，酌俟丰年。免一分，民受一分之赐；缓一日，民获一日之生。疏入，留中。虏酋粆花东紏卜言：顾伯要儿等营、西紏哈喇汉乃蛮等营入犯清河，官兵截杀之，溃去。申饬边方吏治事，宜云南抚按条上四款：一曰方面劝惩。兵备道臣请照九边例，保留加衔久任。其初补也，务得资望相应，以盘错别利器。其升迁也，间以边腹互转，以调剂平人情。一曰有司升取，请以进士贡举酌量道里远近，相兼选补。政成之日，行取推升，视腹里务加优异。一曰斟酌降调。言云、贵、两广用兵之地，四川、山、陕邻边之所，守巡郡县，多用衰颓降调，整刷难前。凡遇缺出，请选道里相近、才力优长之人除补，另算资俸，隆以升转。一曰体恤卑官。言土司、吏目、驿丞跋涉险阻，人不愿赴。请行各抚按，可裁者裁，可并者并。或官难议革，就近报转，仍于邻近风土，相宜除授。上曰：边远地方，关系更重。近来选授迁转，不得其平，以故人情厌薄，官偷民困，无以称朝廷轸念远方至意。依议实行，不得因循玩视。复成寝阁。工部题请皇极殿门择日𥪡柱，以便明岁接续兴工。时左右二门已建。皇极门以方向不利、缓至于今。做成木料、日久渐朽、一木之费、常至𢾗千金、甚为可惜。故以为请。户部尚书赵世卿乞归久候不下、不待报而去。十一月丙申、翔。兵部尚书李化龙奏请叙赏蓟镇宣大阅视功次、故事，阅视之典，三年一举，以励边将。前此一番，已经寝阁。今次名为三年，实六年矣。且九边一体，不可异同。甘肃之捷功叙，而延绥独否，陕西之阅视已叙，而蓟镇、宣、大独否。此非但人情因此觖望，而揆之政体，亦俟不平。且所叙督抚，如蹇达、马鸣銮、刘四科、连标、霍鹏等相继已物故。河清难俟，人寿几何，可胜叹息。十二月丙寅，礼部奏采访厉学精通之人。疏入，留中。

侍郎萧云举以广东按察司知事周道昌建言牵引，缴印求放。上曰：云举鸿学正儒，今大　乏员，节旦临近，命即出供职。兵部尚书李化龙卒。长垣人。化龙在辽，连破虏卒以破倭。既又平播，拓地𢾗百里，至治河秉枢，苦心深计，隐然称中朝宁石焉。播既平，上问辅臣五等之爵，辅臣执谓此典久旷，有三中丞，六七大将，莫与适也。事遂寝。卒年五十，赠少师，谥襄毅。命刑部尚书赵焕署兵部事。上以辽东警急，命户部发漕折银十万两、太仆寺发班价银五万两、南京兵部借银八万两、户兵二部共七万两，赴解。以为募兵充饷之用。并命修复屯田，以助兵饷。巡按辽东御史熊廷弼奏请行屯田法。自陈以常平法积榖至十余万，而缮城砌台、修濠筑墙，为辽人建𢾗十年之例。上温旨褒答。





三显皇帝纪

万厉四十年壬子正月丙申，翔掌翰林院侍郎王图给假回□□目，辞阙，出城已八阅月，今又移郊候命。上以图直讲启沃，令即供职。大学士李廷机等请准其给假，勒限复职，翰林院印令右庶子郭淐暂署，从之。二月丙寅，翔吏部尚书孙丕掦疏恳乞休，不允，挂冠去，命孙玮署吏部尚书事。三月乙未，翔河南巡按曾用升奏：睢阳卫经历李光显委解税，为监税内官参随徐炳、高登等勒索打点，无计身死，请撤回税使胡滨，并将炳等提问如律，以雪死冤慰中土。不报。宁国府泾县等县童生殴辱县官，抚按以闻。上谕：近来士风薄恶，提学官还严行约束。泾县等五县童生不准进学，有司亦当秉公正已，以服人心。代王请立其庶子鼎莎为世子。代王元配无子，御人裴生鼎渭，王以其母贱，令妾张氏母之。张有宠，进封次妃，后生鼎莎，两人争嗣。阁臣李廷机在礼部时，主立鼎莎，至是人攻廷机，遂有立长之说。大同抚臣汪可受言：渭、莎皆庶也。渭母未受封而先故，莎母已生子而后封，此其昭昭者。四十五年，乃立鼎、渭为庶子。御史张五典上言：迩来上下姑息，百事委顿。法但加于微贱强梗者，即干纪坏法而莫问。礼虽设于朝廷，为下者或犯分越理而不顾。顷有不奉主命，径自归田之大臣，犹曰置而不用，用而不任，亦不可则止之义也。总戎无叙功之例有之自辽镇麻贵始，则总戎而侵冒功之典。府官无弹劾之任有之自知府钱策始，则府官而擅纠弹之权。宗属稔恶之仪，宾辱天子守土之郡臣，则𦤎陶有不执之法。代籍始何以立，卒有后言，遂至子得抗父，婢得污主，父子家庭之间，不应有此舛戾。儒童有何冤抑？敢于揭竿狂逞，穷檐蔀屋之下，不应有此悖逆。留都重地，𥝠铸盛行，一统无外之世，不应有此斗志。病国之利，徒。且也奸卫久耐弹章、悍卒目无主帅，一切不公不法，总是无纲无纪。不但已也。有言责者不必言，而𥝠有比附者亦言。当直言者可以无言，而暗为驱除者亦言。此又不纲不纪之大者也。原任南兵部尚书邢玠卒赠少保。玠益都人。为人易直。能肩艰巨，树功海外。临卒有遗疏，请破党用人，发帑罢税数千百言。南京中和桥马草场、攒典铺户草堆火起，兵部奏言：草者，军马之性命也。户部发银铺摘领买一包，领银一分一厘。每虚报堆𢾗，至放日贱买，军筹抵塞。然前草未完，又　图再领后价，以完观价。旧未得完，而新仍挂欠。年久𢾗多，溜雨积烂，放未及半，露出荒原，不得已而鬻产以赔之。赔之不足则逃，逃不能脱则死。狱一人逃，众人共赔，计出无聊，于是付之一炬，以灭其迹，但曰天火。此弊留都人人能知之，亦人人切齿，请下法司推详，鞫䆒照边场事例，以儆后来。事下所司。巡漕御史孙居相言：漕船缺少，雇募民船脚价尽属有司设处，民间苦累至极，相率逃匿。请以缺船料银补作募船工食，船户必且乐从。部覆雇募民船，虽一时权宜之计，䆒之于国计不便，不若仍复旧额，议于八月兴工，十月驾赴水次，则来岁有船，民船永不募，而民间免骚扰。又言，核岁修之𢾗，稽银船之实，防侵冒之奸。得旨依行。四月乙丑，翔叙延镇大捷功，总督顾其志、巡抚涂宗浚、总兵王威等升荫赏赉有差。先是，云南抚按奏：镇臣沐昌祚庄田，自钦赐外，多至八千余顷，横征暴敛，以致庄户劫掠公行，滇民如在水火。请归并有司征收。下部覆行。至是，昌祚疏请自行征收。大学士叶向高揭言：𠰥是与该镇地方必复纷纭，内外必复争执。且诏旨前后相违，朝更夕改，亦非国体。伏望留中不必发行，则本镇与地方相安，所全实多矣。阁臣叶向高言：朝政不行，日复一日，纪纲尽坏，国体尽伤。皇上即视臣进退去留，可以置之不问，乃官僚可尽空乎？言路可尽废乎？各省之按差可终不代乎？浙江、湖广、贵州之科场可不用监临乎？臣方深忧皇上之孤危，而皇上顾闭塞愈深，务与臣下隔绝，帷幄不得关其忠，六曹不得举其职。至于阁臣蒙卿，亦视𠰥可有可无，举天下无一可信之人，而自谓神明不测之妙用。臣恐自古圣帝明王无此法也。非敢以去要君，实念在位有愧。愿早罢黜。时廷机久处庙中，复还旧寓，请告一百二十余疏。向高复杜门，阁中虚无人者几五阅月。钦天监推算月食，不合有旨改修厉法。礼部侍郎郭正域卒，赠尚书，谥文毅。江夏人。正直不受请，托，然见困阨者必救。妖书事起，告归舟阻冰，逻卒围之，忽一卒上舟云：九卿意在大人，请自裁。正域曰：即有不可知，当一言而死，何得草草自屏？其处患难死生无异，安常履顺，故不为动。事后卒解。命法司审䆒，罢闲大同卫所镇抚史晋，部院以晋违禁，妄奏挠乱察典，奏闻，上命枷号一月，发口外为民直隶处。税监鲁保卒，抚按题请裁革，上命归并天津马堂，俟三殿功有次第，奏请停免。马堂闻命赴任，以此为利，附堂者复借堂为利。由淮抵杨，所过无不抄掠，邑镇罢市，盐摘逃窜巡江，御史恐激变地方，疏请撤回天津，不报。五月甲申，翔叙贵州平苗功，总督郭子章、总兵陈璘等，升荫赏赉有差。土司安强臣赠三品职衔，温肃端静纯懿皇贵妃。发引礼部主事高继元言：三卫女直贡夷先后辐辏，计九百人，行李多至千柜，资买禁货物，宴赏程𢊬，费以𢾗万。三夷借贡规利，且渐生心，不可不思患预防。请制其流者六，清其源者三。一、戢强横；一、选通伴；一、申旧规，不许往来街市交接闲人；一、核贸易；一、革当房，当令馆夫供其买办；一、复押送庶各夷不致逗遛，而内地亦安。夷人恃众则气焔方张，势分则寡弱易挫。裁其入贡之𢾗，而不使咆哮于内地，所谓清其源者一也。三卫入贡，仅换布假而止。女直，回夷置买𥝠货，迁延不去。敕行边臣每起，止送𢾗人入京，余俱在边候赏。所谓清其源者二也。远人辎重太多，则驿路舆马太费，议在本镇领赏，亦在本镇开市，计其所需，不过布绢、磁器之类，募摘与卖。所谓清其源者三也。六月甲子朔，副都御史许弘纲开列台臣缺乏，各差紧急之状以闻。不报。给事中韩光佑疏参：锦衣卫左都督王之祯见被军政拾遗，注籍已久三月间，借名派拨，忽出视事，临朝仪仗，全不成体。贵妃之嫔，久沉不发，而发引之仪，亦复简慢。如冥器钱粮，内监冒支钜万。及至发引，粗恶不堪，坟工所费不赀，尽为内官穴窟其中，冒破塞责。丧葬大礼，奸帅阍人，欺罔侵渔。事闻，上一概不问，而帅𥪡反得庇护，轻重不伦，大为中外不平。申严通海之禁，仍敕抚道稽查海外夷人贡使，并移咨朝鲜国王严禁倭夷之人全罗、庆尚者，一如中国之禁。时日本以三千人入琉球，执中山王，迁其宗器，叠遣贡使入怀窥伺；近又用对马岛之故智以愚朝鲜，而全罗、庆、尚四道半杂倭奴矣。于是浙江总兵官杨崇业奏请申饬，从之。七月癸已，翔虏犯宁夏塞，官兵御之于毛青口、沙山湾，再捷，斩银定头目白奈哈，擒斩甲首七百七十余颗。琉璃国夷使柏寿、陈华等执本国咨文，言王已归国，特遣修贡。福建巡抚丁继嗣奏言：海外辽绝，归与不归，谁则知之？况贡有常物，何以突增日本诸物？使有常𢾗，何以多至百有余人？宜留正使及夷伴𢾗名，题请处分，余众量给𢊬饩，遣还本国。非常贡物，给付带回。始足壮天朝之威，正御夷之体。且言：闽中奸民视倭为金穴，走死地如鹜，绝兴贩以杜乱萌，又今日所宜。亟图部覆，如议行。夷人武永祯屡犯钦州，学正李嘉谕死之，军官祝国㤗等独撄其锋，将卒俱没失事。知府涂巍、坐营张国威听勘。八月壬戌，翔虏妇忠顺夫人死。抚臣言其纳贡四十余年，最称恭顺，宜加褒恤以劝。有旨与𥙊、彩、假表里、布匹，照例以示优恤。套虏犯延绥，保宁边将败之于白土涧，斩其头目哑班哈等十二人，斩获首虏二百五十四级，马二百余匹。上谕辅臣叶向高：朕自入夏以来，时受暑湿，头目弗清。卿为辅弼重臣，岂可久居𥝠寓？且朕寿节在迩，正宜出阁赞理，其补。大僚考选诸事，朕次苐简。发向高疏谢视事，上以嘉悦报闻。释宛平知县李嗣善于狱，降一级，调外任。嗣善狱具三年，台省累以为言，不得请。至是，刑部因热审，言：大小轻重之狱，皆有矜疑减等之恩。嗣善犹囚冠在系，罪罚已深，矜恤宜早。乃报可。乡试考官以命下迟狭西移，初场于十九日，应天移于二十二日，江西移于二十六日，浙江、湖广移于二十九日。九月壬辰朔，内监赵进朝、梁盈女等殴驸马都尉冉兴让于府中，既而复殴于朝门。吏科给事中曹于汴等疏劾妇寺恣横已极，恳乞大奋乾纲，𨒪正典刑。不报。万进朝殴之于府也，公主仓惶往救，进朝动骂无耻，至令公主造室跪谢兴让。八日三疏，皆不得达。盖以巨珰卢受、李恩用事，进朝遗𢾗十箱，金宝馈之，因而壅闭，多方阻绝，进朝反得单词肤诉。上苐知两珰回覆东厂奏闻。而驸马屡次被殴、与教习官贾之凤、御史耿鸣雷各疏言国体凌夷之极、皆不得上达。于是驸马挂冠于长安门、而逃东厂以闻。上大怒、下旨切责锦衣卫寻访、夺其父职为民、并罚教习主事贾之凤俸。兴让原籍蠡县、至十月中、访得于完县葛洪山，伴回至良乡，托疾不行。卫使驰奏，奏旨送国子监习礼仪，一年具奏。礼部侍郎翁正春再疏言：今第一要务，无如皇太子讲学，乃一辍八年，百疏不报。或以𧇖质天成，宫中不废讲习，臣恐貂珰未必周召，讽诵必未典谟，即使𥊍御皆正，终不𠰥前凝后丞之观摩；燕居皆学，终不𠰥抽关启钥之耸悟。况转盻秋老，又复各初。乞即举行，点用阁臣所推侍班讲学等官。不报。三遣官谕李廷机入阁。廷机陛辞出都门，叶向高为之请，乃得温旨，加太子太保，驰驿回籍以俟召用。赐路费表里，遣官护行。改赵焕为吏部尚书，以翁正春为礼部尚书，召王象乾为兵部尚书。四川建昌夷猓作乱，行抚按官相机抚巢。十月辛酉，翔考选之命始下。御史杨鹤奏时事忧危者七，首言：三大营军卒半役冢𥝠，恐有人不受甲，府无见兵之虑。及中外公𥝠困竭，东方群盗可虞，人才摧折，上无赐环之期，下有龙蛇之厄。

又言：东宫所习见者，皇上二十年以后罢朝辍讲、斋居无事之状。其以前蚤朝晏罢，励精图治，不得而见也。皇上逸宜，令东官知劳；皇上安宜，令东宫知危。皇上盈成履运，福分非常，宜令东宫知忧知惧，岂有日与宦官宫妾处，而不一见士大夫之面者乎？自皇上静摄以来，说者谓权无旁落。然顷者爱女蹂躏于宫奴，馆甥受挞于朝市，叩阍不得入，上封不得达，亦可谓蒙蔽隔绝，播弄之极矣。命修万厉二十七年以后玉牒。御史田生金疏言：边患河患孔殷，边臣河臣可议论。勒杨镐隐匿边情，刘志忠不报。河决，台臣杨州鹤亦言辽事大可寒心。参、镐不宜𥝠庇，李如梅累行荐用，乞赐罢黜。十一月辛卯朔，考选军政，命下闲住。锦衣王之祯有旨效劳多年，准驰驿归。通政使吴达可奏：纳言：关系国体，父前子名、君前臣名，古今一定。乃章奏常称邑里，如吴门、归德之类。又有隐语谜字，同于射复，莫可卜度者，皆无礼于其君者也。而制诰之词，以君谀臣，近时益盛，皆当釐正者。大学士叶向高求罢，言九列空虚，见在者又皆闭门。赵焕、孙玮、翁正春、许弘纲皆当𨒪下，温纶督令供职而蚤放。臣归则去留各淂，时事可舒。时焕以御史李若星论山东巡抚李同芳事，乞罢；玮以御史田一甲论四川总兵杨一元事，遂以兼摄成病乞休。正春、弘纲亦因会议科场，为科臣孙振基所驳，咸在注籍。寻俱得旨慰留。命兵部尚书王象乾带理戎政。革顺天举人童学贤、罚科举人传皇谟及降、罚进士邹之麟、中书于发藻等各有差。二人同出之麟之门，列魁选。学贤从发藻房落卷，搜出台省发其事。上命夺发藻及主考郭淐、朱延禧俸。之麟降选给事中孙振基疏言。议乡场而不议会。场缘畏韩敬、汤宾尹之故，遂奉旨并勘。起原任四川总兵刘𬘩仍镇守。𬘩至建昌，旋定山东。巡按：张五典以奉旨勘明功次、叙原任蓟辽总督王象乾、巡抚杨镐、总兵麻贵、及文武将吏功，宜录赏与军亡宜恤者有差。御史田生金奏：告庙宣捷宜，慎功罪，赏罚宜。明言：肃皇帝时，边臣获世荫者十不二三，保首领者十不六、七。今边臣不以捷闻者几何人，不获世荫者几何人，岂今日之边臣皆超轶前日哉！闰十一月庚申，翔给事中麻僖请急易辽抚，责成镇臣以保危疆。言杨镐谋逐新将，以为李如梅地，致张承胤一筹莫展，惟有拊膺流涕。是误辽者镐，误镐者如梅也。御史崔尔进奏：王信以门珰诬奏科臣张延登，而门吏致被诘䆒，擅夺关防，变乱祖制。刑科亦抄参会典，开载皇城九门、有关防三十三颗、俱拨门吏收管。各𨷍拨由于吏部。月粮支于兵部。而查照分于各科。与守门内官不相涉也。盖吏役无甚威力、未必重为解官摘役之累。即有奸弊、可以䆒惩。此祖宗立法本意。今北安门王信视关防为奇货、必欲夺之。驾言祖制；岂祖制有在会典外者乎？给事丘懋炜言：倭警可虞，设防宜早，条列八议以上：一、将领、一、器械、一、练习、一、城堡、一、船只、一、间谍、一、属国、一、财计疏上不报。命检讨钱象坤、徐光启、周炳谟、丘士毅、黄立极、张鼐、知起居注、礼科给事中亓，诗教条陈考察四款：一、穷是非之归；一、极虚实之辨；一、致去留之决；一、破劝惩之格。并请点用左都御史主计事。吏部请申饬朝觐事宜；一、抚按注考宜确。一、咨访评品宜慎。一、斥遣轻重宜当。一、揭报异等宜严。一、𥝠揭害人宜禁。一、冒禁摭辩宜处。一、禁革馈遗宜申。俱报可。虏犯曹庄，杀男妇二千余人，摘店一空。吏科给事中张延登恭陈无党之论，以定国是。论人者不必为一纲打尽之谋，论于人者不必为三窟藏身之计，旁观者亦不必为党同伐异之举。大学士叶向高疏言：近来诸臣之言，意见未平。门户未化。各执成心、彼此求胜。如有人于此本平平尔。或过称其贤。矫之者必以为不肖。再争则为大不肖矣。又有人于此亦平平尔。或过者其不肖。矫之者必以为贤。再争则为大贤矣。贤不肖之品、于本人全不相似。而但以供争者之唇吻。又其甚者，则居已于贤，居人于不肖，又而株连蔓及，附之以党，乃其本又在阁臣矣。往时阁臣常四五人，辛酸甘苦，相为调剂，故独见不用，而群猜不生。今臣孤身任事，已五六年，虽兢兢自矢，不敢𨂻殉𥝠植党之罪，而当局既久，则浅见易窥，受任既专，则物情难厌。使得新臣三、四人居此，彼其受事方新，未蒙缘染；空空洞洞，何偏何党！下之猜疑既释，则上之疑厌自消。转移世道之大机，实在于此。此尤臣之所为皇上望也。且请今后论事，如党人名色，不许形之章奏，以省罗织。十二月庚寅，翔礼科给事中范世济上言：岁暮祫𥙊，请皇太子代为行礼，以慰祖宗，光大典。予辽东巡抚杨镐请告，仍命料理边务候代。改孙玮为左都御史，升甘肃巡抚，周盘副都御史兼兵部侍郎，勰理京营戎政。万厉四十一年癸丑正月已未，翔大计群吏、赵焕、孙玮、许弘纲、考功郎张养正、科道翁宪祥、余懋衡主计推举孙承宗、李起元、石昆玉等。命辽东巡按谕朝鲜，招募训练防倭，仍责成海盖道简练军实，以壮声援。廷臣请福王之国。时张家湾以南沿河一带行船尽皆封禁，船户𢾗万嗷嗷，行期无定，故群臣力请。给事中官应震论阁辅独相之非向高力请推补，乞休，疏留中。时上已有意补用，而仍中辍。二月已丑，翔革应天巡按荆养乔职为民，提学御史熊廷弼回籍听勘。养乔、廷弼素以意见抵牾，不相下，及治宣城县生员梅振祚奸狱，互有轻重。养乔劾廷弼不斥振柞等，而反毙发奸芮永缙于杖，为杀人媚人，谓永缙与汤宾尹有卻中之故云。拜疏投劾而去。廷弼再疏辩，谓永缙之杖，本以行劣，非以发奸故。章俱下所司议。左都孙玮请革养乔任而勘廷弼，上是之。给事中官应震、吴亮嗣等俱攻玮，上置不问。命大学士叶向高主会试，起方从哲吏部左侍郎副之，取周延儒等三百五十人。谪给事中曾六德为香山县典史。主事李春熙、知县程鹏举以不职被察。六德为之疏辨，语侵赵焕、孙玮。于是焕、玮各紏其挟恨外转，挠乱反噬，旨责黜之。给事中官应震言：廷对关防宜密，均二甲而州部何以分？均三甲而中行知推，忽前忽后，漫无定衡。宜准《礼闱》法，糊名易书，以一定先后为选法差别，庶几各安其分。三月，廷试，赐进士周延儒、庄奇显、赵师尹等及第、出身有差，考选庶吉士二十三人。给事中郭尚宾言：粤东自万厉二十七年至今，解过税银二百七十万，此他省所无，而粤民空抒轴以应者，财力已竭，即税使李凤亦曾具疏请减，乞慨赐俞纶。不报。命修建仓廒。归并户部、礼部请𨒪行瑞王婚礼、桂王选婚，起李起元、石昆玉。巡抚狭西、大同。御史张邦俊奏：恶珰梁永虎噬于秦中，高淮狼顾于辽左。咸宁知县满朝荐、广宁同知王邦才愤百姓之遭荼毒，剪其羽翼，以示裁抑。乃听其单词捏诬，反置拘禁已几三年，非所以为平也。群臣再请福王之国，内传今春已暮，伺明春行。叶向高封还奏本，附揭云：俟改日期。虽皇上慈爱难割，而众口呶呶，非所以自明也。王国田粮悉视潞府例，地租已多六千矣。河南、山东搜括已尽，尺寸尽属民产，岂可强为？使地方扰动，王亦何能安享之乎！四月，御史吕图南以浙江巡按，改南直隶学差。科臣周永春疏论图南不任其任。给事中丘懋炜、御史陈一元与永春互相紏驳，图南竟谢病，缴敕印。归总督蓟辽薛三才言：建州日炽，窥伺开原，志不在小。章下所司。五月，左都御史孙玮引疾求退。上报曰：朝廷委任甚专，岂得以已𥝠纷纷奏辞。左副都御史许弘纲陈情尤切。上曰：法司事务繁重，大臣岂得不恤国体？坚卧求去。仍谕吏部都御史曰：凡遇缺官，吏部必与九卿科道从公会推堪任者奏请点用。及到任未几，小臣以疑似之事，怀𥝠逞愤，妄言攻击，使各官不安其位，皆欲求去，国事何人分理？再有不谙事体、恣肆烦言、诬诋要誉者，必罪不宥。其各注籍官，即出供职，毋负简任之意。给事中余懋孳言：伏读圣谕，责臣下之纷争，惜老成之去国。至抉其病根，一则曰疑似，一则曰疑畏。大哉王言，固已洞物情。𠰥观火矣。然臣谓群下之相疑，由诏令之不信也。何以明之？皇上之于章疏也，不曰朕皆省览乎？而不报如故。于诏旨也，不曰出自独裁乎？而窃弄如故。于紧要大政也，不曰次第举行乎。而废阁如故。夫九阍万里，焲灶蔽明，道路有口，可骇可惊。为言官者既不能直奏宸扆。又不得之中涓。则通中外之关而效感动者。舍阁臣无责矣。阁臣或不能尽得之皇上。而时或得之者。络不外阁臣也。则有得有不得而疑必生。欲释群疑。亦使阁臣无不得于皇上可矣。皇上计不出此。而欲以罪谴使臣下塞兑乎？左副都御史许弘纲以御史宋盘劾奏叩阙辞印出城，上以大义责之，不允辞，仍夺盘俸一年。孙慎行以礼部右侍郎署部事。刘元霖为工部尚书。六月，锦衣卫百户王日乾讦奏孔学等诅咒圣母、皇上及东宫，语多涉贵妃、福王。上览疏震怒。阁臣叶向高言曰、乾、孔学皆京城棍徒。结告刑部。事尚未了，擅入皇城放砲进本。刑部以其禁地放砲。欲拟死罪。遂诪张至此，无所顾惜。此事大类往年妖书。而妖书匿名。无可䆒治。故难于处置。今告者与被告者、皆见在、法司一审、其情立见。皇上但静以处之、不必张皇。一或张皇、则中外纷扰、其祸将不可言。上览之意解、遂置不问。谕阁臣叶向高、卿忠诚清正、凡事开陈、朕所倚毗。坚欲求去、朕心何安。且国家政务、朕未尝不行。止因𪫺邪群小、不谙事体、生事激渎、故详览迟缓。皇太子与福王名分不同、大义已定。明春之国。必不再迟。诸臣何复烦聒。若夫矿税为三殿、非为福王养赡田土、有前例可比。烦言阻挠、甚非国礼。卿辅弼重臣、宜即出安心赞理、不得过为疑忌。封虏酋卜失兔顺义王、把汉比妓忠顺夫人。兵部以卜酋新王，诸部未勰，宜敕沿边将吏严加备御。上是之。吏部尚书赵焕、左都御史孙玮、副都御史许弘纲各累疏求去。上发各疏拟留旨。向高言：许弘纲出城久，其势必难再入。昨言官谓臣假借中旨，困苦弘纲。昨臣辩疏尚在御前。今若再拟慰留，又将生出议论。谨请上裁，还听其去。去后再行召用，则君恩臣义，两全无失。总督两广张鸣岗言：粤与闽、浙同一防倭，而浙未尝与夷市。闽市有往无来，彼了海上，双凫乱飞，皆弯弧向之，无敢闯入。

乃粤则与诸夷互而而谢绝之难，市则夹带倭夷杂处，而辨别之难。澳夷盘据内地，近且匿养倭奴以为瓜牙，则驱逐之难。闽、广奸人窜入澳中，搬唆教诱，则堤防之难。至近日白艚盛行，在闽者以贩米为名，拒之则病邻，而不拒则交通百出；在粤者以贸货为名，禁之则阻生理，而不禁，则通澳通倭。弊不胜䆒，法不胜设。然为地方弭隐忧，则必严禁曲防，母姑息养乱为得也。从之。七月初，命韩府立宗学，征漕粮，每石永折银五钱，予许弘纲回籍。御史魏云中劾文选郎周应秋引进匪人，流毒天下。给事中吴亮嗣以铨政固所当清，群才亦自可惜。如近日行取诸臣、皆极一时之选、不应摧折。至是更列云、中所攻击者、若史继阶、黄克缵等𢾗人不分黑白。皆以一笔尽其生平。说为匪人之说。造无形之罗纲。徒以门户起见、何以服天下也。山东淮南大水。左都御史孙玮文华门叩辞出城，赐原任总督、兵部尚书蹇达𥙊葬如例。达于三十六年七月卒于官。议者谓达一腔忠赤，三辅壮猷，寓折冲于谈笑，作巩固于金汤，鞠躬尽瘁云。兵部尚书王象乾言：自工役相因，遂至班政废弛。近京营科道条陈一应工役，令工部自募民夫入卫，班军尽发营操。上班之时，务选壮正身，㨂汰老弱。诏如议行。八月，释满朝荐、王邦才、卞孔时于诏狱，以辅臣力陈也。礼臣孙慎行请东宫讲学，吏部尚书赵焕请点用各省巡抚。九月，建州遣子入质，还之。时巡抚张涛请议所处，枢臣以真伪难辨，留之反为所绐，不如遣还。遂不受。贵州巢贼蜡菜阿袍，克之。以延绥、宁夏、甘肃三镇大捷𥙊告郊庙。命万从哲、吴道南为大学士，入阁办事。吏部尚书赵焕拜疏出城。十月，巡按直隶御史薛贞请申饬出海越贩之禁，从之。建州围金、白二酋，二酋告急。上曰。北关为辽左籓篱。岂容建州吞并。其𨒪令该镇救援。不得违误。已而总督以饷请。上亟命户部给之。予孙玮赵焕归。上谕内阁。圣母稀龄在迩。朕当率皇太子及诸王恭祝大典。庆贺礼成。于次岁春三月内。着钦天监择吉之国。时外庭喧嚷，谓上欲借圣母贺寿以留福王，拟共诣文华门伏阙力请圣谕。适《降》又有疑次岁为四十三年者，盖圣母七十在四十二年，圣上初意不欲预庆，俟至明冬后之国，势不容缓，竟定于来岁之春。给事中亓诗教言：今日之争，始于门户。门户之祸，始于东林。语侵辅臣叶向高，为东林所误。于是向高言：朝端所以纷扰至此，言官所以敢于喧𬮢者，固由臣之不才，贻累君父。亦以大僚乏人，无有硕德重望以镇压其嚣，故相持相角，虽以天威临之，亦无奈何尔。当孙丕掦在日，力荐侍郎吕坤、郎中邹元标。皇上诚急召此二人，处以要地，人心必自肃然。其余如赵南星、逯中立、高攀龙、何乔远之辈，吏部所屡推举者，亦陆续起用，但得𢾗十人布列朝端，天下事必不如是之决裂也。濒海灶民灾伤特甚，巡按御史潘之祥请捐𢊬赈济，并免本年灶课。十一月、巡抚辽东张涛拜疏径行。下所司议。腾骧千户蘓应诏、诉太监邢洪、巡城御史凌汉冲为之理。械洪校役来德润等系之狱。洪于冬至朝贺日、紏众殴汉冲于朝。复群谇狱门、欲夺其校役。汉冲列状以闻。御史余诲等连疏请䆒拟。不报。署吏部事王象乾言：官寮废缺，推拟皆穷。诸将节次推起诸疏，𨒪赐俞允，无令天下万世疑皇上有禁锢诸臣之心。增设南直隶湖广学臣一员。十二月，福王请减庄田，允之，定额二万顷。叶向高六年考满，加少传、建极殿大学士，赐宴礼部。皇太后失豫，上日夜恭侍，薬饵虔祷，愿以身代。会勘。庚戍，场弊、韩敬、汤宾尹等分别议。处敬为宾尹隔房中卷，迹有可疑，实亦门户各别也。皇太子妃郭氏薨，召大学士沈鲤入朝，固辞不赴。大学士向高、从哲等以岁暮请发停留诸疏一护送福王，文臣未推；一、吏部会推大　俱宜点用；一、候补科道官；一充补日讲官；一各差御史当代。不报。万厉四十二年甲寅正月甲寅，翔户部侍郎李汝华奏：屯边一策，既可足国，亦能御虏。抚臣张涛、石昆玉、徐鉴开田各有成绩，而行之深有益于度支者。御史卢谦言、屯田以养战士。非以养将官。今立为养赡之名。或占之。或鬻之。则所支常俸谓何。必大修农政而清影占。始为国家之利。辽东巡抚疏进建州诉状。大约愤恨北关赖婚匿婿。开原人不当助之。词多讥切。工部尚书刘元霖。以历官三十四年。未彼父母封诰，乞焕一命，特荣二亲。上从之。时霖母年九十二也。刘𬘩辱马湖府知府詹淑，夺𬘩俸半年。淑改调别用。二月，慈圣皇太后李氏崩，颁遗诏于天下。宽释楚宗人幽禁。总督薛三才先因开原告急，请募兵一千七百名，并麻承恩、曹文焕所统援兵共四千名，合营备变。给事中郭尚宾、巡按御史翟凤翀皆以无兵则不能救，无饷则不能兵，请会议长策，务保万全。从之。辽东巡抚张涛请筑边墙，因言建州情形利害之当审、救巢之宜密、兵饷之当集，然后救则实救，巢则实剿。或先令金、白二酋从此兵东，以激建州之出斗；或用大兵从清抚而入，直捣其巢；或走奇兵从横江间道星夜遄迫，以出其不意；或浮大众于朝鲜，绝流而渡，以防其遁去。乃臣全辽之迂计，惟在筑墙。昔郭墙大同，戚墙蓟镇，二武臣竟饶为之。今何视二臣为绝响也！下所司议，命发工部银五十万两给蓟饷。上火，行皇太后尊谥，教定贞纯钦仁端肃弼天祚圣皇太后。三月，补赐赠太常少卿杨继盛造坟安葬。工部尚书刘元霖卒，赐𥙊葬如例，赠太子太保，荫一子。命各省额进税课，准以所征三分量减一分，以彰慈恩恤民德意。诏起废遗建言谪戍等官，分别叙用。福王之国河南，百官送于郊外。四月，归子顾疏请浚吴淞以救三吴屡岁淹没之患，开江南无穷之利，留中。建夷分遣人牛临、边住、种巡按翟凤。翀请急行驱除，盖建擅貂参海珠之利，蓄聚綦富，独其地硗瘠，粮苦不给，欲为广垦储粮之计。今不论新垦旧垦，但系南关之地，则不当容建夷住种，有五利焉：一不得逼近内地，侦我虚实；二不得附近北关，肆其侵扰；三不得粮料充足，卒饱马腾而生戎心。四令其粮饷不敷，如遇饥荒，叩关乞哀于抚顺之市，暂准和籴，如四十一年故事，以彰我生养之德；五则市籴可多可少，视其顺逆缓急，以操驾驭之机权。且南关三百六十三道，敕书建夺而有之，我置不问，而以南关之赏赏之，是诲盗赏叛也，损威辱国莫甚焉。下部议，给事中姚永济言：御史黄士彦开荒一疏，当今讲求地利生财之法，信无逾此。司礼监太监卢受以为侵御苑，伤龙脉，于国家远大之图，所妨非细。疏入，留中。五月，御史董定策言：原任学正沔池曹端先、薛文清而倡明道学，宜从祀以光俎豆。原户部主事河南厐时熙、吏部郎中新安沈化鲤，渊源王文成，力学著书。宜专祀时熙于本郡，化鲤于其邑，用奖翼后。学留中给事中姜性参、太监卢受窃威播虐。不报。存问原任大学士申时行、沈鲤。潞王翊镣薨，谥曰简。祖制，亲王妃薨，率遣内官吊𥙊，给与敕书。𠰥亲王薨，无致𥙊之例。今上念亲亲之情，破格优恤；敕令王妃管理本府事，免其奏请。福建税监高宷播恶无忌，置辨贾倭货物𢾗十万金，不与小民赔累，怨愤激变。宷挥兵杀民，毁房执巡抚袁一骥劫道府都司等官质于署中。抚按疏闻，大学士叶向高、方从哲及给事中姚永济等先后参论，不报。御史田生金疏称：纪纲倒持可虑。圣朝整饬宜先备陈十事。工部林如楚酌议：水衡事宜责成经手，慎发预支申饬外解祀地于方泽，阁臣方从哲、礼臣孙慎行行分献礼。江西巡抚韩浚疏陈江西之税课尤当罢，税使之李道尤当撤。六月，葬孝定皇太后。发引日，大雨倾注，上跪祷，雨止方行，俄雨少微，皇上、太子送之承天门外。十五日，阁臣叶向高奉命诣山陵行题主礼。礼毕，奉神还京。上跪接于午门，行奉安礼。大学士叶向高感触圣孝，乞休，不允。七月，吏部王象乾奏：慈纶久𣻉事，刑部郎中沈珫为东昌守，清廉素朴，食未尝副，衣未尝帛，治民以孝弟礼义为先。寻迁兖东道，值旱蝗饥变，各司道咸给假去。珫并治事，载印累累，捐俸借库银以散饥民。三年麦稔，即告致仕，民恸哭，挽留，家为设祀焉。给事中姚宗文言，各省灾伤，纷然见告，乞发帑大赈，蠲税翔仁。大学士申时行卒，赠太师，谥文定。八月，巡抚甘肃。都御史荆州俊陈御火酋五款：一、复土兵以资援应，一、修榨口以固强圉，一、抚属番以重藩篱，一、复原伍以实孤堡，一。申勰谋以联声势。诏举行。朝鲜国王李晖请追封生母查氏，赐敕赍回。致仕吏部尚书孙丕掦卒。丕掦生平以名节自期，频致人言，百折不变，历终始险夷如一日云。大学士叶向高乞休，得允，上表谢，并效余忠，乞东宫讲学，瑞王𨒪婚，补大僚，点科道起废，罢税发饷。命郑继之吏部尚书。九月，吏部疏：赐环原有恩纶，屯膏似虚明旨谨彚分诸臣去国之因，以便圣览，仰祈俞允。拟上罗大统、邹德泳等七十九员，留中。巡按御史翟凤翀疏建州反侧见告，中外议论沸腾。窃谓救北关以固籓篱，存外籓以安内地，此大开键也。张声势以慑建州，使不敢动；姑羁縻以系建州，使不忍离：此大机权也。今谕令退地则退地，罢兵则罢兵。以为姑退、姑罢，借外宁以备内治则可；认为真退、真罢，忘远虑而贻近忧则不可。时树碑定界，建大书番字碑。阴有建州本部盗叆阳马，即戮之碑下，以示恭顺。

礼部右侍郎何宗彦疏请慎择王府长史等官，令抚案查有司贤者，单题升补，考满著声，得升参，议佥事等官。下部议，巡视京营。给事中姚宗文等言，诸监侵占兵马钱粮，请按法追䆒，以清宿弊。而肃军政。留中旌表百岁节妇唐氏、雷氏。万厉四十三年正月戊申，翔福府中使出勘汝州地租，杖杀佃民，阖境军民奔窜。又中使占住省城贡院，又入兖州、东昌，所在播虐。抚按各疏闻，不报。署吏部侍郎李汝华请亟下巡漕之命，上可之，令御史朱阶𨒪行浙江，疏议江会萧山海塘改砌石。部覆：善治冰者不与水争利。萧山筑塘逼海，故十年十筑，竟无成功，则循行相度，为始基计者当讲也。史称吴越王筑塘于杭，立基之法，先挑去地面浮沙丈余，比见青泥，然后下桩垒石，故至今钱氏堤屹然。萧山之立基，得无异是乎？则经画为永久计者当讲也。兴大役必先明赏罚，萧山所委者非县佐贰，则杂职此辈，苐与衙蠹为奸利。尔必遴选府佐二员，廉能勤慎者颂之，功成优处。如十年有倾圯，追论处分，则以赏罚明激劝者当讲也。上从其议。给事中官应震一言情爱不可偏溺。皇太子十二年来以讲学请，则不报；瑞王二十五龄以婚请，则不报；惠王念二龄、桂王十九龄以选婚请，则不报。独福王随请随报，屡请屡报，宠盛而骄，恐阶之为祸。二言货利不可偏殉；三言𥝠人不可偏任。惟皇上去此三偏远货财，斥群小以为福。王先不报。给事中吴亮嗣勘奏，尚书李三才盗用皇木旨，付法司。长芦巡盐御史潘之祥条议盐法：一、防沿河夹带，一、严营军𥝠贩，一、禁摘民之影射，一止奸摘开引于边中。如议行。辽东巡抚郭光复言：南关既失，止靠北关如线之籓篱。故今日筹边，必以救北关为主。建州反复靡常，惟当一意决绝，处置。得宜乘其外宁，修我内备。如敌楼火器，急为建置，城堡墩台，蚤为修补。设守了之军夫，禁出边之樵牧。稽查虚冒，移置将官，责北关以训练之，议宽罪弁以使过之人，挑选援兵，期得精壮，皆内修之实所当举行。旨曰：制驭机宜其便。宜以行。大学士沈一贯卒。二月戊寅，翔总督两广，张鸣冈疏叙平黎之绩。御史鲁之贤劾其招寇媚珰，乞敕罢斥，以遏边境邀幸之谋。不报。礼部郎中洪世俊疏：皇太子美质英挺，而讲幄尘封，青宫云锁，此于远绍之义何居？二祖当干戈倥偬之际，锐意储教，而皇上以承平之时，坐令忨愒，此于法祖之义何居？皇上冲龄践祚，朝夕典学。今虽深居静摄，而中外情形，洞𠰥观火，不示之以初年之励精，但教以近日之暇逸，此于身教之义何居？且不特皇太子也，皇长孙年登十六，亦古称出就外传之时。夫以圣子神孙，茫然不知学问，此可为盛世景象乎？疏留中，准留都各卫所官承袭。听南部勘结类奏，即移咨兵部候命，不必赴阙。命给福府盖造从官房屋价银二万两，各王不许援例。南直隶巡。按陈玉辉修复屯政三款：一、定营费，扣除新增冒滥银两，以为修理奖赏之费；一、严行令，管屯指挥春时督修，不力而冲突者革任，参降堤防无虞者荐用。一、恤流离。四十二年贫戍额赋难输，合无照。四十一年轻灾例，每石折银三钱五分，以纾军困。报可。御史金汝谐言时事，有军伍虚冒一条，谓：边省之兵患其聚，聚则易骄；京营之兵患其散，散则易弱。古者虑其聚而骄，故分寓之于屯田。今日忧其散而弱，必练习之以行伍。宜自营将而下，令各习器械。平时则分队比试。团练则分𢾗严明。此亦以守之法练之者也。弘治间、五军营常拨一千五百名戍黄花镇。神机营拨守紫荆关等处。故营军每拨十之一。轮番于近边盖习险夷。则不致遇敌辄北。尝劳苦则不致骄悍难使。今独不可仿其意乎？此以战之之法练之者也。湖广巡按钱春言：天潢繁衍，禄入不给，至于开之以四民之业，屡轻建议，未能断行。臣巡长沙，惟长沙王子得列胶序，王亦以此自乐。夫诸宗冠进贤而垂大带，其自视至不如一青衿。然则何不令天下学臣于凡分封处少辟其途以诱掖之乎？肃王绅尧奏还五所屯田一千余顷，资助新边兵食。上嘉其忠义，遣官赍敕，建坊旌奖。三月丁未，翔建州海西使人进贡，诸部世受抚驭，进贡许一年一次，每次贡使𢾗逾千名。天顺、成化间量议裁减，后复加至一千五百名。迨建州富强日甚、当事复议裁抑、遂不贡者几年。礼部条议、欲令照北虏俺答事例、免其入京、俱在边守候。赍赏照例给发。自退地镌碑、益谬为恭顺。止以大针等一十五名进。御史钱春疏论辅臣方从哲不能阜安宇内、登进人材、独于福王诸事，请乞委曲听顺，以悦君心。从哲引罪求去。上谕：安心佐理，弗介浮言。工部请建殿门箭楼，给事中官应震等劾内官监王朝用历盗内库等物贓败，应各䆒拟，俱不报。巡视厂库，给事中何士晋等言：水衡欺冒弊端，莫甚于摘匠预支，请设法以清其源，定其制，扼其要，重其责，杜弊将来。覆可。浙江抚按刘一焜、李邦华奏言：普陀山远眺日本，俯瞰黑洋，年来法令渐弛，募建繁兴，亡命无赖，皆借此为生涯。奈何以奉佛之虚文，酿封疆之实祸？乞罢建镇海寺。不报。四月，阁臣吴道南到任，有男子张差持赤挺突东宫，伤门者。内侍执之，下法司问。上即诣中宫，王皇后迎见，上遂坐语其故。后曰：此事老妇亦不敢知，须与哥儿面讲。哥儿者，东宫也。少顷，东宫至，后问之，东宫曰：此事只在张差上身结局足矣。上抚其背曰：奇儿是万万年太平天子。提牢官王之宷重加诘问，科臣何士晋请穷治。上大怒，召皇太子及诸孙诣慈宁宫太后几筵前行告慰礼，悉诏群臣入见。上执皇太子手示群臣曰：此儿极孝，我极爱惜。言未竟，御史刘光复从后抗诵上慈操南音声高。上疑有他语，遽怒，命内侍执付法司。皇太子谕诸臣曰：尔等无听流言为不忠之臣，使我为不孝之子。上悦，寻诛差于市，毙刘成厐保于内庭。再谕内阁：张差事不必株连。事遂寝。于是罢王之宷官，补何士晋于外。工部侍郎林如楚请循祖制，停织造内官，以苏东南民困，谕工部：修筑胡良、巨马二桥，督理工程，内外官都给与敕书关防。应差科道拟定来奏，其择日兴工，照例行。大学士方从哲言：今日部院大臣，除崔景荣初到未任尚止一人、侍郎止五人。而五人中进部者一，杜门者三。兹林如楚又以不得其职，抗疏去矣。臣以为欲挽其去，当安其心；欲安其心，在行其志。如楚之疏，固以朝门未建、箭楼未修、邸第寝阁诸工未竣为不得其职𠰥？何宗彦之求去，非以储讲未开、王婚未举，诸吉凶大礼未尽行乎？张问达之求去，非以院堂未补，代摄难支，各处巡按御史之差，未尽点乎。望皇上将诸臣请告之疏，尽赐简发，敕令即出视事后，凡奏请慨然允行，明良合而庶事康，端有望于今日矣。五月着刑部重拟刘光复罪。该司官调外任。增各直省乡试解额。命相皇太子妃坟地，给东宫生母皇贵妃坟户。原任大学士沈鲤卒，𥙊葬有加礼，予谥。自正月不雨至是月。上因祈祷连日，简发吏部。旧疏辽东巡按翟凤翀请随地方量置常平仓，括省赎锾公费，买榖储蓄。上是之，行各镇督抚等官遵行。禁左道异教于天下。旨坐刘光复直欺大不敬律论斩。方从哲、吴道南疏救不报。致仕礼部尚书陈经邦卒。福建莆田人。德器温文、操持端慎、寅清匪懈、月旦共推焉。六月、以祈祷雨泽、遣张惟贤等、𥙊告南北郊社稷山川雷雨等神。旌奖沿山恭庄王继妃杨氏未婚守节大小九卿各衙门官、俱为刘光复乞恩求宥。严旨切责降参政姜志礼三级。福王遣人至登莱丈田、志礼上言、福王庄田连跨三省、迄无成规。今日之始谋、肇他年之籍口、使籓王得与天子争土、不可不蚤虑也。上怒责降。谕吏部都察院、年来科道呼朋引类、横噬旁击、挠乱朝政。朕因未暇简阅诸疏，故一概优容此辈，再无底止，使老成不淂安其位。今后尔部遵照宪纲旧规，不时指名参奏，仍查推过年例外转科道官何士晋等照原拟地方前去任事，不许推病给假。广西御史董元儒言：夷寇日骄，土司日削，请增兵设备，蠲税饷兵，联属土汉，申饬各司，勤修抚辑。诏如议行。𬖘马三道等严饬门禁，令弗阻绝内市。升右庶子掌坊事刘一燝为国子监𥙊酒，掌司经局事顾起元为南京国子监𥙊酒。叙甘镇延绥累年战功，顾其志、周盘、柴国柱、徐宗浚、张承乱等荫袭升赏。起吏部左侍郎刘楚先礼部尚书。谕刑部、都察院、锦衣卫热审。遣刑部员外郎关骥等往江南北、浙江各省恤刑。以灵雨应祈，令前遣朱纯臣等𥙊谢。七月丙午孟秋，享太庙，命吴汝胤恭代。遣梁世勋等分祀诸陵。畿辅饥，先发通仓米七万石赈之。督抚诸臣请大发临、德二仓，平粜以遏乱萌，命出十万石给之。黄承玄、祁光宗为都察院右副都巡，抚福建。甘肃。瑞王婚礼成，大学士方从哲等请设官开讲，开设武科于甘肃，额定三十名。山东蝗旱饥，抚臣钱士完请赈。枢部署事左侍郎崔景荣题秋防事，言九边情形，各宜戒备。上严谕饬之。太常少卿史孟麟疏奏二事：一曰皇长孙册立当议，一曰直臣愚戆宜容，为御史刘光复也。上大怒，下旨切责，降五级，调外。御史刘廷元言：顷者皇上于历年除书，一朝沛发，乃于给事中梅之焕一疏，责以擅权，疑以窥探。

夫君尊如天，臣子事君如事亲，听人阴使而妄肆窥探，义所不敢出也。人臣此身，尚不得自有，况言路有议论而无事权，安所容其擅乎？皇上如厌近日之烦嚣，请于论人论事之章，无一不发阁票，无一不敕部院勘议。其中事情也。亟与施行。其涉风闻也。姑与优容。其缘之以护党。借之为捷径也。操吏议随其后。则何至唤呶。臣又谓内降之谕。不可狃为故常。内票之旨。毋容承讹袭舛也。阁臣之设。固所谓备顾问而伐丝纶者。何可举其职掌而侵轶之。臣之区区敢自效于皇上者，曰：今之言官，惟患其不敢言，弗忧其多言，诚举其言而程量之，则妄言无由乘，而忠说毕集矣。政府惟患其不任事，弗忧其揽事，诚使任举其事而综核之，则招权无所施，而谋断相成矣。诏予潞王妃岁禄减半，庄租给与自收。部臣以非祖宗旧制争之，不报。令今岁各省直暂免行刑。淮南大雨。八月，命吏部左侍郎李志署都察院印。福建兴、泉、漳三府水灾。巡按李凌云请将原题税银五万两，或全或半，存留赈恤。不报。鲁王进马十疋、金鞍一副，庆贺万寿。上优诏答之。以东省旱灾，发临、德二仓粟米十万石平粜。赐辅臣金银万寿字二副及金簏字、金书红符。从哲银五十两、舒丝四表里、吴道南银四十两、舒丝三表里。福府长史张士俊求罢，疏承奉樊用罪恶，乞谕王免行开店。原任通政司左通政今升太仆卿吴默引病，乞休，不允。浙江抚按刘一焜、李和华疏言：织造停止内遣，已奉有明旨，归之有司，奸民纪光先等擅行保奏；内监吕贵管理织造，且不由纳言而径达。是皇上深居之裁决，奸民得以窥觎；内庭之差遣，奸民得以保举。目中尚知有三尺乎？不报。驸马都尉王炳上疏申救。刘光复曰：陛下欲释外廷之猜，不得已而召对。既谓召对宁可，皆嘿嘿而出，必有忠谏，方成盛典。光复当进言时，意气激然，声高膝前。宁暇计生前禄位，死后荣名，得旨拿问，遂成忠臣死谏之名。人谁无死，光复死不朽矣。陛下二十余年不临御迫而一出，别无纪载，惟执谏臣坐之大辟。圣子神孙初侍临御，亦无所见，惟见中官窘抚、御史自教者，从臣危之矣。上大怒，以党救讥谤，革其衣冠，押回原借为民。内旨给蘓杭织造太监吕贵敕书，并掌税务。闰八月，青州盗起安丘城陷。庚戍，三殿及箭楼开工，以甘、延二镇斩获宣捷𥙊如河南水旱灾，改折兑米之半。命沐昌祚照旧，镇抚云南，沐启元待昌祚年老，抚按官奏请袭替，不许，再行渎扰。九月，套虏分寇延绥、孤山副总兵全军覆没。属夷虎墩兔憨犯广宁、锦、义。十月，郭尚宾再纠四川巡抚吴用先縻费金钱，损伤民命，多杀老弱，以冒功级。用先引病乞归，旨令供职。北关白酋以老女婚暖兔子，建州发兵争之。御史王雅量疏称：向救北关，恐籓篱一失。建州与暖兔合，而辽不支，今与暖争婚，势不骤合，北关依强援于暖兔，适为中国利。请设防辽阳以东，按甲不动，以观进止。建𠰥不听，宣谕我督关兵，阴约暖兔从南关入，大兵从清抚分道而东。兼以山东之民利其参貂，顺呼响应，金白角之朝鲜，我兵犄之，其亡可翘足待。已。旌孝子邢云衢等五人、节妇李氏等八十二人。万厉四十四年丙辰正月壬申，翔大计，会举卓异沈儆烗、王在晋等，李志为刑部尚书，革任。巡捕提督凌应登、殴御史凌汉，翀于端门。上以殴辱御史，扰乱朝仪，责应登。科道韩光佑、刘廷元等言朝章国体，所伤实名。不报。夺给事中余懋孳、御史李养志俸。阁臣上言：行𠒋之废，并未见处分；执法之言官，先蒙谴责，国体不无少伤。不听：给事中熊明遇言：驿传之设，或使臣衔命而赋皇华，或四夷缇译而贡共球，或京朝官赋事于外，或监司再见于京，会典胪列，弗敢奸也。先臣有官九列，而一介行李不以累邮卒，何近日滥觞之无等也！一都通显，仆从如云，供帐赋马，百姓骚动；驿官穷于鞭挞，有阖门自缢者；奈何不为之厘正乎？谨条十款以上。从之。南右都御史蔡应科奏：近来诸臣言事，皇上每不见听纳，反加切责，是皇上有疑于诸臣也。臣谓若多言官相继上言，必其心之无可疑也亦明矣。言谨则意必忠，议同则谋无𥝠。如近者皇太子之讲学、皇长孙之就传，税珰之罢免、内帑之给彂、科道之允补，诸臣单疏合疏言之，皇上亦何疑而终不听哉！不报。遣御史过廷训往赈山东饥民。贵州巡抚张鹤鸣奏：红苗蹂躏三省，乞敕楚、蜀征兵助饷，务期扑灭，以靖封疆。旨依议行。御史翟凤仲上言宦官三事，谪外。二月壬寅，翔淮、徐饥。命发见贮溢税并正项银一万六千七百八十两，煮粥赈济。青州举人张其猷。上所绘东人大饥指掌图，各为诗咏之；有母食死儿、妻割死夫之语，见者酸鼻。御史梁州彦上言：国无重臣则主危，左右太亲则身蔽。今大僚如向曙之星，逐臣等辞条之叶。夫有罪不赦、有缺不补，祖宗朝所以裁抑貂珰者，奈何赐之于朝绅乎！皇上诚能召阁部大臣直摘几务，科道轮直，对仗驳弹，在廷议论，惟患其少。尔一事一疏可了，一官一推即用，虽趣之使言，更于何处关说？伏愿御朝讲，停内批，无偏抑言官而代北司之报复，无怯惜补授而甚言路之萧条。疏入，夺俸半年。给事中郭尚宾言：人主亲裁宜审，言官显诤非𥝠。上怒曰：尚宾明为余懋孳解救，实为凌汉冲窥探，欲使阁臣对还。内降谓朕为何如主？姑降三级，调外，会勘凌汉冲、凌应登事。应登姑免死，发戍澜沧。汉冲例不谨闲住。大学士吴道南、礼部尚书刘楚先充会试考官，取沈同和等三百五十名。既放榜，下第举子愤愤不平，或泥污同和名，或聚众声阙。于是科臣参其怀挟，本房亦具疏检举。上命礼部覆试，曳白除名。磨勘原卷内四经稿皆第六名，赵鸣阳原稿涂抹者，俱遣戍。京师有断么绝六之谣。三月辛未，翔廷试。赐进士钱士升、贺逢圣、林焊等及第出身有差。命兵部发银六万两解济黔师剿苗。山东巡按王雅量以登莱岁荒。请海运。陈言六利。下部议。四月庚子，翔敕旌举人梁知德。四川梁山县人。少有至行。举童孝子应乡试。考官阅其卷掷之地。忽有神曳还几上。如是𢾗次乃入选。人谓至德之感。御史毛湛言。铨属不宜广额。馆选不宜参差。谓铨部官至四十四员。轮递视事。顷突增册库一员。遂至今日。每缺增三四人。长此安穷。且每年外转止一人。其余皆需次典选。翘足清卿者，既无言责，又鲜年劳，雍容家食，坐致华膴，安可容此滥觞也。馆选之举，与其多留于一科，莫𠰥精择于每科。弗淂派台省而遗部属，殉托病而启规避，庶多寡适均，储养得体。不报。雷火焚税监张煂房，给陇川宣抚司多安靖印信。给事亓诗教上言时事，借汉、唐宋为证，曰：汉之赋法，坏于武帝，作盐铁，算舟车，造钱币，利析秋毫矣。又令民得买爵，其后浸淫，遂至有开西邸卖官入钱者。今之营利，水陆榷关之外，益以攘夺之中官粟银事例之嬴居，为户工之奇货珰税，酷于平准赀郎，劣于武功，大内牣于西园，此殆类汉者也。开元、天宝间，设劝农使，虚括客户八十余万，岁增缗钱𢾗百万，镇兵岁供衣千二百万疋，粮百九十万斛。至元和，比天宝税户四分减三，天下兵仰给县官者三分增一，大率二户资一兵矣。今之边饷，取之愈穷愈促，用之愈滥愈增，以十室九空之民，半养有名无实之军，半饱有去无来之虏，追呼惨于简括，物力耗于虚靡，削弱成于贡市，此殆类唐者也。靖国改元正月翔，即有流星及赤白黑气烛地亘天，因而彗飞𤯝著，龙见茶肆，狐升御榻。是时宦者开边衅，幸臣领花石。荼毒生灵。所在骚然。河北山东盗贼四起。驯及于金人之难。今天鸣地震。物孽人妖。水旱蝗蝻。道殣相望。两河东省剧盗横发。复报雷火之灾。倏烬寺人之宅。明白易见。切近可虞。此殆类宋者也。皇上不朝不讲。不郊不庙。皇太子讲读，则久辍不行矣；惠、桂二王则少壮不婚矣。部院大僚悬缺不补，台省诸臣摧沮日加。以时考之，既理𢾗之并穷；以势观之，又天人之交变。臣惧今日为治之终、乱之始也。不报。五月庚午，翔给事中熊明遇言：边功太侈，稽核宜严。请敕延镇新差御史李养志、甘肃，在差御史董廷策勘议访核。又言：时事八可忧：内库太实，外库太虚；一可忧；饷臣无饷，边臣开边；二可忧。西虏图王，东虏图赏；三可忧。黄河泛溢，运河胶冱；四可忧；齐苦荒天，楚苦索地；五可忧。鼎足不备，栋𠏉微挠；六可忧。群革盈衢，遮遥满路，七可忧。吴民喜乱，冠履倒置，八可忧。八忧未已，五渐互根。太阿之柄，渐入中涓。魁垒之旧，渐为稿箨。制科之法，渐属奸囮。武蜂之兵，渐至销懦；摘贾之途，渐至梗塞。五渐已见，三无蔓延。奸民可荧惑天子，千户可惠邀丝纶。是朝廷无纪纲，云贵之守令皆途穷，杨、粤之监司皆规避，是边远无吏治。挑构口给于蒯武，倾危祸惨于蘓张，是士夫无人心。天下事可不寒心哉！不报。巡漕御史朱阶言漕政二事：一曰清核厂船，一曰修复泉湖。从之。以庶吉士叶灿、姜逢元、缪昌期等十一人为编修，简讨。给事中姜性言福籓赡地，湖广额远不及，请丈勘钦留邸业，以免籓租。不报。六月，清河兵𥝠出松山采木，为夷部掠杀。

御史王雅量参游击冯有功戴罪，允之。谪工科给事中刘文炳经历司都事。文炳以取假元沈同和事，极诋道南，道南不胜忿，言二百余年，但有紏阁臣之言官，无骂阁臣之言官。上怒出之。方从哲论救，道南亦论救，乞归不许。给事中摘周祚言：自封建既罢，车书一统，裂土分茅，制所不载，奈何以高皇帝金瓯无缺之天下，自今日起割裂之厉阶哉！时福府赡田河南、山东，勉张结局，楚地搜括难支，故周祚言之。江西大水，贵州抚张鹤鸣报擒斩苗仲一千四百名，请俟秋后再举，从之。七月已丑，翔虏索补贡赏赐衣服等项，逾半年不发。科道臣余懋孳疏劾，不报。又疏言：辟异教，严海禁。自西洋利玛窦入贡，而中国有天主之教。留都王礼肃、阳玛诺等煽惑百姓，不下万人，翔望朝参，动以千计。夫夜聚晓散，效白莲无为之尤，则左道之诛不可贷也。使其资往侦来，通濠镜岙夷之语，则通番之戮，何可从也？河南蝗，按臣令民捕蝗，斗者给以斗榖，榖殆尽而蝗愈繁。狭西旱，套虏入犯，东路参将王国兴死之。巡视厂库工科归子顺疏言：宝源局差官买铜五便，谓：年来以𢾗万帑金轻付摘人之手，眈挨冒破，茫不可诘。宜委虞衡司官一员，给以堂札，则事无推诿，商有统纪。便。一、贸铜者大率辏于芜湖，差官乘船，刻期可至，便二。除关津之税，输运无复留难，俾一岁之买，足为三岁之用，而鼓铸不致如今日之停工，便三。铜既赡足，鼓铸精好，𥝠钱不得与官钱混淆，则盗铸不禁而自息，便四。今经费浩繁，帑银渐竭，若收铜铸钱，则在冶皆钱，积钱皆银，以钱之赢，补银之诎流，通贯输公𥝠充牣，便五。此经国之长计也。不报。八月壬寅，皇太子出阁讲学。南太常少卿桂有根奏增孝陵太牢牲帛祝文，从之。九月巳已翔，兵部奏请诹日开操，以饬营务。不报。御史李高疏条巡关八议，严防御以卫陵园，核军饷以清虚冒。查边工以固疆圉。练乡兵以备缓急。通拘缀以伸国威。开使过以励材勇。重海防以备倭变。禁左道以杜乱源。允行。溧阳等处水灾。江宁广德等处蝗蝻大起。巡抚山东李长庚疏议县囚王㴶功罪。王㴶者、安丘县民也。睚眦杀人。系狱。拟抵。剧盗张国柱倡乱，引众五百人入安丘，类以缝帛抹首。时县令无宿备，逸而匿。贼党劫库藏，破械出狱囚，㴶与焉。乃诈降贼，俾巡视㴶，密诫诸囚无动，动者死矣。阴结县令为擒贼计，约城外张军声以撼贼，入而宣言于贼曰：官军至，何不走？贼踉跄出城。未及半㴶、阖扉坚守。手刃一贼、持其首、号召吏民、令乡兵各去其帽、曰、抹首而缝者、贼也。复立砍渠魁十许人。于是城中人并狱囚起逐贼、尽殱之漼搜贼所劫库物还之官。事既定、束身入狱。抚臣言㴶一罪囚尔。而仓卒成定乱之功。其佯为从贼，智也；戮力殱贼，勇也；事平就狱，口不言功，忠也。虽杀人者死，国有常刑；而会典亦有犯斩罪、立奇功准赎之例。乞宽一面，开义士自效之门。上命释之。免江北抽扣节省银两。先是，征播、征倭、省直抽扣冗役公费可节省者，解部充饷。故庐、凤等四府三州每年共节省二万七千余两。及倭、播平，而此项未蠲，甚至摊派善良，追征殊苦。巡按唐世济援恩诏请蠲，从之。十月戊戌，翔虏犯波罗堡，总兵杜文焕破走之。银虏犯永昌，参将祁秉忠拒之。谕内阁：军饷急缺，朕轸念边强，将圣母宫银三十万两发出。其余令户部会同兵部议借银八十万两、𨒪解赴镇。弗借。言请帑致悮边事。礼部尚书刘楚先、吏科给事韩光佑屡乞休。不报。出城候命。越宿遂行。大学士吴道南历陈危悃、疏十三上。谕留再三而不敢遽去。御史韩浚言、皇上不自爱其纪纲，故朝廷之用舍，与众庶违，而臣僚之去就，又与功令违。法度不足以整齐，人心几同于瓦解。不省。十一月戊辰，翔革原任巡抚李三才职为民。已已隆德殿灾，距宸居不远。上心震恐，终夜不宁。阁臣上疏恭慰，优答之，复勉以入阁视事。原任总督两广侍郎，升南京。刑部尚书张鸣冈卒。江西万安人。为御史，劾奏权珰。降，广德判官，督两广，遏税使不得入粤，𢾗上章为民请命，至是候代。卒。大学士李廷机卒。晋江人。文章温穆，有先民风，居官清苦自励，核实用计经久，既参大政，门屏肃然。以忠清直谅为上所特简。遗令云：身后更无遗表，不得渎奏朝廷，邀求恤典。子恪遵不敢违。抚按代题𥙊葬，予谥文节。已丑，延禧宫灾。十二月丁酉，翔准江西留事例银一年给赈。命押发远夷王丰肃等于广东，听归本国。广东巡按田生金援恩诏请释今戍廉州给事中戴士衡、戍雷州，知县樊玉衡回籍为民，不报。南兵部尚书王克缵上修省言：圣明御宇以来，火灾示警者屡矣。一见于乾清宫而宸居非旧，再见于皇极殿而视朝无所。今隆德殿又见告矣。宫殿之间，肘腋之近，夜半火起，其光烛天。皇上见之，震惧不宁。然旬日以来，未间彂号行事，有以大慰人心者。岂皇上畏天之心与火俱熄耶。六合为家，四海一室。其所系之大，非止一殿而巳。大臣不推挠栋梁也。台谏不充缺户牖也。庶僚不备撤榱瓦也。帑藏告竭乏盖藏也。小民贫困，削产业也。边防不固，颓垣墙也。有一于此，可为寒心，而况兼之，可危孰甚焉。愿皇上一更旧辙，收罗人才，以济时艰，罢税停织，与民休息。大涣居积，以安边强；修储教，行婚礼，以燕翼子孙。下章奏，采人言，以宣畅下情。庶几人心悦而天意回也。不报。辛丑，白虹贯日。镇筸等处红苗叛乱，自嘉靖初年讨平，设立乾州五寨、洞口、靖疆、清溪、长宁等大小十八营哨。每哨兵或二三百名，或百名，委辰沅等卫指挥千百户督兵防御。又该参守各一员，统制弹压。自万厉十六年以来，各哨将官不简练壮勇、皆以贿收。及闻苗出犯、哨官无计。率给苗粮乞和。又地方失事不报、克饷进贿参守、彼此弥缝。以致兵弱亡命者。复告以内地虚实、潜相勾引。至四十二年七月后、苗贼入大章龙潭等处。明年入大小五冲等处。各营官巽懦观望、来不侦探，去不堵截。抚臣梁见孟参失事官陶正、王可大等，后虽有冲果蘓木溪之小捷，然终不能一大创，苗愈炽矣。万厉四十五年丁已正月丁卯，翔总督周嘉谟条议海防事：宜并事权以便调度，精船器以裨实用，简将卒以壮威武，定汛规以便责成，酌众议以定机宜，预绸缪以弭衅隙。留中。礼部遵五年议谥例，疏请应谥诸臣四十四人。东朝房火，延及公生门俱烬。兵科赵兴邦论套虏乞款边臣，许补经革市赏，谓：虏戕我将士、掠我人民，如此大逆，何论小恭？恐要挟得计，虏气愈骄，传之四夷，胡可为训。且一年两市，计费八万，七年之间，几六十万矣。取此六十万金钱，每岁以二十万饩我军士，则士饱马腾，即长驱虏庭可也。何示弱至此。贵州巡抚张鹤鸣复分道巢苗巡按：杨鹤言进巢情形，成功难，善后尤难，请发帑金四万，以二万为困守之需，以二万为善后之用。不报。二月丙申，翔礼部请皇太子讲学，皇长孙出阁就傅。给事中赵兴邦以开原失事，疏请提问将官，严谕抚镇、道臣等留中。贵州巡按杨鹤奏请申饬用人之法，言化夷先从汉始，化汉人从选用良吏始，州县有司牧之寄，郡守有弹压之权，司道任方面之重，皆不可不慎选以治其本。长久之计，必出于此。时三冬无雪，入春不两敕，群臣修省，亲露祷宫中。二十一日，雨雪交作。大学士方从哲等因上疏言：精神可通于昭之表，而独不可彻于穆清之上耶？谨请先行其最要者，补都察院堂官以重风纪之任；允考选、候补、散馆诸臣以济言路之穷；点按差以靖地方，宥累臣以开一面。其余诸事，俟次第简发。不报。三月丙寅，翔，始命吏部考察京官，计典例于正月举行，至是奉旨尚书郑继之、侍郎李志科、徐绍吉道韩浚。考功赵士谔。主计、黜冯上知、李朴、丁元荐等。南察沈应文、于纶。为政。黜章嘉祯、金士衡等。拾遗则王之宷、鲍应鳌、孙玮、曹于汴、孙慎行、魏养蒙、朱国祯。镇抚司监犯日久。无人问断。淹系死亡家属百余人、聚哭长安门外。阁臣奏言、今奉旨送问之犯日多，而遵旨打问之官乌有。圜土垒垒，日登鬼录，幽魂怨气，上干天和。乞将部推理刑官𨒪点一员。不省。两淮盐法道吴挥谦条陈太平第一策，意欲借垦田之名，行井田之法，更树榆柳桑枣等，不于经界之上。一则资之为利，一则资以为守。给朝鲜国王李晖生母金氏冠服。四月乙未，翔允郑养性袭职。左都督给事中赵兴邦疏谏，不报。贵州巡按杨鹤请以乌撒土府改隶黔中便，上命所司𨒪议，允兵部侍郎魏养蒙休致，命崔景荣署兵部。五月乙丑，翔虎酋献款，督臣薛三才请复抚赏，从之。吏部尚书郑继之奏：考选诸臣，自题留以来，候命五年矣，垣省台班，几为一空。乞将原拟散馆诸臣𨒪赐。允用。署礼部侍郎何宗彦言：热审必不可愆期，朝审必不可废格，诏狱理刑必不可无人。不报。宣大总督吴崇礼请筑独石城外垣房，修理马营、云州二堡。允行。命谕礼部：大祀天以子时，地于卯时，大明以卯时，夜明以酉时，明注祀册，以便遵守。并宥张惟贤之失，御史紏其代祀不敬也。

畿辅蝗旱甚，惨旨免顺天、永平二府州县过路落地二税一年。应天等处大蝗，又有群鼠衔尾蔽江。南渡。正阳门箭楼成。六月甲午，翔以大同杀胡堡为云中第一冲要，另筑新堡以建摘店，禁市夷不得仍入杀胡城。署兵部侍郎崔景荣言：戚畹恩施不宜太滥，郑养性、侯昌国袭官，实犯万世公议，乞收回成命。不报。以先贤周敦颐十七代裔周汝忠袭。博士崔景荣疏边镇虏情，欲使用款者戒处堂之安、周彻桑之备，毋以度支刍饷为啖虏金缯，则守御严而虏不敢骄。用战者惟以直前为功，不以小蹶为罪。令将士退而死法，方不难；进而死敌，则威武振而虏不敢纵。得旨申饬七月癸亥翔，京师怪风折社稷坛门及东中等门櫰落五凤，东华等门楼吻兽，倒午门前圣旨牌及东河边大树𢾗株。大学士吴道南丁忧回借。山西大旱，山东旱蝗，给事中吴亮嗣等因风变陈言郁塞诸状，自端揆九列以及百司，无一人能达其情于上；自礼乐、兵刑、钱榖，无一事不壅𣻉。且掖廷内侍刑戮太过，内帑泉货沉积太多，幽咽之气，皆能结为愁云迅雷，以妨和气。贵州巡抚张鹤鸣奏：猱坪摆朋之捷，延绥巡按金忠士奏：边将失守之律重，边将之权，反为虏操。若曰我一犯抢，尔罪立至。故边将往往啖虏以重利，使之或东或西而不出于所辖之地，常嫁祸于邻者。愿宽其文法以责成之。八月癸丑朔，方从哲请补阁员。时从哲卧病两月，章奏皆就𥝠寓票拟。至是入阁，以东宫讲期上请，内批无吉日停止。九月癸亥，翔湖广承天等处夏旱秋水，蝗蝻蔽天，三灾叠至，万姓倒悬。诏停刑。时疏奏多留中京官奉差请告，命未下部未覆者，支俸如常，仍作算考满。翰林简讨丁绍轼以册封告病后一年零四月，移书掌案，不领在告之俸，亦不以在告作考满之期。礼部等衙门题：皇太子开讲，诣文华门叩请恳行，不报。河南沈丘等五十州县旱灾，准于仓兑粟米三十九万石内改折五分征银。山东星陨、天鸣、地裂、龙斗。江西漳州各大水。十月壬辰，翔给事中官应震言：𢾗月以来，自辇毂、三辅、留都、江北至河南、山东西、狭西、江西、湖广、福建、广东等处，俱以灾伤报，请蠲请赈，祈皇上多出内帑，大行赉予，以为国计民生。疏留中。驸马都尉侯拱宸疏奏补缺失，修圣政以收众用，以安宗社。恭顺侯吴汝胤疏奏急务当修，贤才当惜，请亟赐简用，以维㤗运。俱不报。命鼎渭准封代籓世子。先是，鼎渭生于隆庆五年，鼎莎生于万厉十三年，虽系庶出，而长幼判然矣。代王溺爱鼎莎，谋出鼎渭捏词以请。部寺、通政、宗人各疏斥其谬，经年不结。至是，始奉旨定夺。吏部、都察院俱以台省缺人，诸务废弛，请𨒪下考选候补诸臣，以济急用。大学士方从哲乃言：人君举事，上之当存国体，下之当顺人情，远之当稽祖制。今六科止于四人，而五科之印皆无所属；十三道止于五人，而人兼𢾗事。以致内外各差，缺者无可补，满者不得代。寥落若此，于国体何如也？诸臣通籍有年，今幸与清华之选，岂不欲乘时自效，而徒令株守都门，淹系累岁，此其于人情何如也？累朝旧例，给事中五十余员，御史一百余员，济济盈朝，用以扩聪明而充任使。今挫折𠰥此，岂人才昔盛而今衰，纠绳之职，可用于国初，而不可用于后世耶？此其于祖制何如也？不报。十一月壬戍朔，纂修《玉牒》成。虏犯喜峰等处，巡按薛贞劾参将郭珍选、李家峪守备魏允高降罚有差。给事中赵兴邦摘议巡青要务，言中使当撤，贫摘当裁，城垣仓廒倾坏当修，驴头无用当变。至于内马房，当遵照会典，与外马房一体巡视。不报。潞𥳑妃李氏请恩袭封其子，赐名常𫭼，温答有加。时王婚并急，工部钱粮无措，命借于马价。侍郎崔景荣陈言：边需孔亟，不堪再借，当虑非常。上命仍给之。十二月壬辰朔，大学士方从哲言：奉明旨目疾稍愈，即简详发行。行之，此其时矣。谨一一胪列上请。不报。丙辰，以辅臣所谓选官画凭事，准将张孔教复除吏部署印。时上于万几概置不理，中外惟以丛脞相尚。起居注之职，向有一翰林官专任叶向高废其官而自领之。然向高便于笔札，岁月微有登记，至从哲而遂废，有以日后史事为言。从哲云：异日纂史官自吊各部本章阅之足矣。内府藏籍甚多，自焦竑遇谤之后，史官避嫌，不敢至内府翻阅，而书皆为吏役窃去，所藏渐耗。万厉四十六年戊午正月辛酉翔，贵州巡抚张鹤鸣请合巢两江，巡视京营。御史梁州彦奏：听用一途，原为储养将材。今以所收听用世职武科，循环入营习射，亲试较阅，终岁应荐。一以箭年貌听用久近为据。庶良楉攸分，不失储养初意。承天守备太监张文元以病求去。祖制：凡中外本章，进经御览，必发阁臣看详拟议。取自上裁。遇有未当。再拟以上。设有事体稍碍。难以奉行者。封还御札。请改此相循。观规纵有中出不由内阁者。必细微无关大体事。年来中旨渐多。或不时批发。或中夜传宣。至于明旨虽下。必由该部抄发后行。今太监张文元告病疏中插入别项人犯、取中旨以一等字该之、尽为释放。内阁不得与、该科不得问。亦不知何项罪犯。何起事情。大学士方从哲上疏争之。不报。尚宝司卿熊尚文奏、金牌失落。𢾗多会典。锦衣卫当驾三日、轮班上直、各赴尚宝司关领金牌。夜巡点闸。班满缴入。所以严关防，肃禁地也。自上深居二十余年，直宿仅存，故事废弛。该司查参，部议补造。二月辛卯翔。工部侍郎林如楚言：祖宗设立工科发抄，一以防内廷朦胧传送之弊，一以严外臣完欠考成之法，其用意甚远。今皇上俯从内臣之请，有不必候科抄之旨、窃以上供夷赏及婚礼织造、事干钱粮、自非下科勘详、抄部送司，何凭覆请。如一日未奉点用科臣之旨、即一日不敢题覆催儹袍假之疏、即皇上以衡命罪臣、臣宁甘之。不报。守备凤阳太监金忠奏欲操练兵马、该科参寝之。吏部尚书郑继之、兵部侍郎崔景荣先后于大明门叩辞出城。大学士方从哲以子致殒娼女事，被参注借。三月庚申，翔巡按御史田生金奏请粤东备谥六人。政事则尚书张㤗、陈绍儒、侍郎陈琏。节义则员外张粲、长史庄瑱。理学则郎中唐伯元。辛未，京师风霾晦冥。四月，张鹤鸣进兵两江，败绩。疏言楚抚有一旅觭角期月，可以荡平。湖广巡按彭宗孟言：鹤鸣擅开兵衅，责人以难办之役，有旨令勰心任事，蠲广东双恩场虚暗盐课，从巡按田生金奏也。建州诱陷抚顺城，千总王命印死之。　　　　先一日，于抚顺口言：明日有三千鞑子来做大市。至日寅时，果来叩市，诱哄摘人军民出城贸易，随乘隙突入，掳杀据住，沿河勾引西虏暖宰等于辽河两岸下营，讨赏虎墩兔憨会议入犯，东虏抄化紏集驻牧于钟静边外，因以汉字传檄清河，胁并北关。巡抚李维翰趣总兵张承胤移师应援。建州兵伪败，诱我师前，以万骑回绕夹攻，承胤全军覆没。廷议兴师，起杨镐兵部侍郎，经略，命总督蓟辽侍郎汪可受先出抚顺，顺天抚臣移镇山海，保定抚臣移镇易州，以便控御。起废将李如柏总辽东兵、及征杜松屯山海关、刘𬘩柴国柱等赴京调度。巡盐御史龙遇奇奏立盐政纲法。诏遵之、仍立石垂久建州归我汉人张儒绅等传来夷文一𥿄、自称建州国汗、有七宗恼恨等语。大略言朝廷无故杀其祖父、护北关嫁老女及三坌柴河退垦。今愿赴贡、求我一二人为质。罢兵。工科给事亓诗教疏言：张儒绅等为建州送进，当严行讯䆒。况云系东厂所差，如涉别故，不妨另处。果系交通，则当径坐以交通之罪。不报。闰四月，给事中官应震奏：御建三策：一在伐敌，交谕虏能系建致阙下，如顺义王故事，世受国封，赉赏不绝，此以逆虏攻建之大略也。一在张威势。

建州北邻北关，南邻朝鲜，借北关兵为向导，捣建之右腋，调朝鲜鸟铳手同我由鸭绿山后捣建之左腋，此以顺夷攻建州之大略也。一在悉敌情。抚顺至建州二百余里，有五关隘，进一关须守一关。𠰥越关而进，恐无归路。凡建境深浅虚实，须得建人与我同谋，方能详悉。此以建攻建之大略也。姚若水疏荐原任总兵王学书、毛允中，孰知夷情。宜起备大将之选。住岁东征。余兵多聚海盖，皆善骑射。宜招徕以资冲锋之选。自登州抵旅顺，可竟日而至。由旅顺抵黄谷岛汪家口，亦不逾三日。移舟师于汪家口，与镇江、宽奠兵合，可相机而前，可扼隘而守，则建州腹背受敌，安能西犯？南礼部等衙门奏：祖宗家法，以训储为第一。义高皇帝建大本堂，而命太子宾客梁贞、王义等辅导太子。文皇帝于五年四月，即命皇长孙出阁就学，谕辅臣尽心开导。皇上亦当守祖宗家法，允开讲之期。皇太子、皇长孙日就月将，以延国家有道之长。不报。五月，巡仓御史王象恒条上仓漕八要：一、严督总旗，以杜挂欠；一、专选库官，以便青成；一，革船户帮贴以省烦苦；一，议革揽头以禁侵渔；一，多留通粮以省繁费；一，收余米以实仓庾；一，严稽查以杜虚冒；一，禁改折以重根本。从之。廷议请发帑金凑饷百万以给军，上谕内帑无措，括十万金佐之。抚安、白家冲、三坌堡连被克，会夜大雨，河水泛涨，建州兵退出境，经略杨镐兼程受事。抵山海关，得克堡报，疏请就近征调。命杨镐兼挕巡抚，谕总兵杜松、刘𬘩等出关，给冋金六万两，市战马，以候陈王廷代杨一桂按辽。六月戊午，翔添设户部郎中一员，给敕书关防，随军督饷广东。巡按田生金条陈五款：兼统辖以裨盐政，铸官钱以利民用，恤官舍以念世勋，分荐疏以励武弁，酌边戍以恤罪囚，命依议行。庶孽常洪紏党，劫父淮王宝册铜符，勒常洪自尽。淮王贻谋不臧，罚禄四年，赠总兵张承胤少保，赐荫谥立祠。李维翰革职为民。南道御史赵绂言：臣宰卢龙时，便闻建州浚壕增墉，选将练卒，二十年生聚教养，而我方狃于处堂之安。今宜朝夕训练，力图自安，而又当使本镇贤士如关东刘国缙、关西白瑜父子及先前推宁、前参政刘尚朴等，各毕其智力，以图安攘，辽事庶有济也。京师地震，何宗彦等上修省三事，不报。七月丁亥，翔御使张铨言：建之山川险易，诸将未谙，深入保无抄绝。昔胪胊河之战，五将不返。今宜就近调募，屯集要害，以固吾圉，厚抚北关以坚其敌。若加赋选丁，骚动天下，恐忧不止。辽者又言：李如柏、杜松、刘𬘩以宿将并起，势不相下，必责成杨镐，使之约束。张承胤不量而进，丧师辱国，死何足赎！梁汝贵、顾廷相突围而出，见失主将，陷阵而死，宜加优恤？𠰥李维翰当逮治，以为失事之戒。御史潘汝桢条奏蓟镇事宜：一曰：补练宜𨒪、一曰战调宜审，一曰要地宜防，一曰侦探宜明，一曰南兵宜恤、一曰夜巡宜议，一曰夷市当防、一曰资格宜破，一曰军力宜养。建州兵从鸦鹘关入，陷清河，参将邹储贤、游击张旆战死。南兵主事邹维琏言：边患孔亟，宜选择大将以任战守。八月丁已翔，赐经略杨镐剑。时议谓杨镐工于媚虏掩败，张鹤鸣果于巢民饰功。杨镐北御、鹤鸣南抚，时事可知矣。兵科赵兴邦奏：总兵李如柏舍清河而防懿路，出奇应敌，固如是乎？若援辽总兵麻承恩，不闻其驻防何城、应援何处？又大不可解。朝鲜遣刑曹判书李度请敕从征。并乞硝黄。许之。故太仆少卿吴炯捐赀一万两𦔳边。且言。昔人𦔳边得官。士林为耻。臣今以休致官𦔳边非有他觊望敕。户部收受。户科官应震言：炯有官非求进。无子非求恩。宜表章之。以风励群臣。山西提学副使吕纯如请以宋资政殿大学士范仲淹、我朝霍州学正曹端从祀蓟辽。总督汪可受以清河失事自劾。旨令策励恢复、开山东海运。西虏定款。九月丙戌，翔逮总兵麻承恩诏狱。回乡生员孙弘祖在建州寨、闻要先后犯抢清河、叆阳等处。建都、辽阳帖报经略西虏各聚众谋入内犯巡按王象恒奏请增兵选将。发饷备边。敕援辽诸将抵关者。严限赴辽。建州兵从抚顺入。李如柏拒却之。张鹤鸣奏铜兵鼓噪。红苗乘机抢掠。悮事求去。诏慰留之。谕户兵二部、抚顺近捷。朕甚嘉焉。今天气严寒。边方可悯。尔两部凑发银二十万两、赴军前犒赏。务使人沾实惠。士有奋心。户臣请加派田𤱔、每𤱔加三厘五毫。有长星见于东南。其星白气一道、形如疋。布阔尺余、长二丈余。东至轸、西至翼、凡二十九日而灭。京师地震。增设辽东巡抚周永春、以李光荣为援，辽总兵移驻广宁。十月丙辰，翔。给事中薛凤翔奏：从来未有五年不下之考选，三次并候之言官，责辅臣不能挽回匡救。于是从哲乞罢斥，不报。彗星出于氐埽，犯太阳，守星尾，扫北斗、文昌、五车，逼紫垣。从哲言：一阳初始，彗芒转甚，天怒未巳。在皇上转移之阁臣居密勿之司，未有一人居𢾗年之久者。六部率多署事，左都悬缺多年，三科无官，四科无印，抄发之规尽废，封驳之任久虚。掌道无人，侍班无人，巡城无人，外差者无释负之期，其于人情何如也？户部言：大征未举，而支销几尽，各关省直节省搜括两殿中书士民援纳输助事，乞早简发，以裕军需。御史杨鹤请通摘恤灶，以平盐务。梧州城火起，巡抚潘一桂以广西亢旱，赤地千里，奏留税银四万余备赈，并蠲额税以救边荒。钦天监请敕取在籍按察使邢云路前来统理厉法。十一月丙戌，翔两淮参议吴挥谦奏：辽左危急已甚，必深沟高垒以拒之，毋轻用战，以𨂻不测。改设武关于巩昌。令河东、西十道合试太常少卿胡来朝请京边兵更调，以练胆勇。十二月丙辰，翔禁革钱粮，加收火耗。套虏猛克什力率部落来降。兵部尚书黄嘉善疏请，敕令直省诸臣，各将所属兵马钱粮开报，严行该管简练勾补，及召募邻近军余闲民教习，分拨防守，仍载入考成而行黜陟。依议行。员外郎董承诏犒军进言：辽事之难有六：一，将多而难调；一、兵弱而难用；一、助寡而难恃。一饷久而难继。一敌狡而难制。一地险而难攻。而又有不可不议者六。一关隘之当守。一储糈之当备。一防御之当周。一辽饷之当优。一驿递之当恤。一优恤之当亟。宜严饬将士。勰力同心。以保无虞。祖制藩府食盐三百引。每引二百斤。福府准一千三百引，每引六百六十斤，于河东运支。巡按王远言非典制。不报。给事中赵兴邦言：近者会安有失，或谓窃掠，或谓大举，上下相蒙。杨于渭欺隐捏报，胡咸宁附和扶同，据法俱无可逭。各镇道按臣以用人方急，姑从宽政，后将何惩？且诸将心怯而忌、气骄而妒、如杜松与贺世贤、以幕宾所构大成嫌隙开铁一带、民既苦虏、又复苦军。乞敕经略诸臣、严肃军纪、以镇危疆。得旨策励。北关金台失、以剿建州一寨来告、赐金帛风励。礼部彚奏年终灾异、除风霾水赤日异、妖氛彗星专疏外、𠰥、甘肃猪妖、辽东猴妖、四月寒霜、边台杆火，大怪示警于安庆、蛟灾作祟于池宁、雷火焚击于真保，天鼓震响于宁远。梧州火灾，官舍民居俱烬。各省地震，京边山西见告、留都星陨成石、祖陵地震天鸣。乃言路几绝，政本孤单，九列星稀，六垣印园。且郊庙储教，不亲不讲，榷税内帑，未罢未发，将何以崇实修而答天谴？计涤旧布新，转灾为祥，正在此时。万厉四十七年已未正月，翔命吏科给事中张延登署科主察，上三事：其一，详保任之法，其一，严提问之法，其一，慎署印之人。上嘉纳之。职方员外郎王元雅言策辽六款：一、严责成，一、别功罪，一、戒欺蔽，一、简精锐，一、督刍饷，一、核战具。上曰：条议诸款，有裨边计，其令经略督抚等官一体遵行。所议定，征剿防御，方略即时驰奏。大学士方从哲移书杨镐，趣战援辽。遊击　　　叛附建州，以父　　在彼也。二月乙卯，翔部院科道会勘：韩敬文自可观。既无关节的据，似难锢其终身。或有轻佻举动，另当问之铨法。

上从之，令吏部另议官以闻。山东巡抚李长庚以户部侍郎督辽饷。杨镐誓师辽阳，分四路。马林率麻严、丁碧等趋开铁。杜松率刘遇节等趋沈阳、李如柏率贺世贤、李怀忠等趋清河、刘𬘩率祖天定、乔一𤦺等、趋宽奠。总兵王宣、赵梦麟、官秉忠、李光荣、各驻边堡策应。吏部左侍郎史继阶、礼部侍郎韩爌、充会试考官。取庄际昌等三百五十人。甲戍、京师风霾画晦、从未至酉、黄尘四塞，冥如深夜，已复光明，赤色如血。命传谕慰厉东征将士，饬诸边备。谕工部：殿门工程已奉旨开工，如何擅停止？𨒪令清理地基鼎建，毋借言阻挠。三月甲申朔，丽江土官木增献银一万两助饷。廷试，赐进士庄际昌、孔贞运、陈子壮等及第、出身有差。时际昌进呈卷，有别字，有洗补字。科臣杨涟疏曰：以状元而别字，必进士，皆不识字人；可以状元而洗补，必进士，皆曳白，可一时韪其直言。杜松兵越五岭关，抵浑河，焚克二栅趋利，半渡被冲，车营枪砲阻水不前。松争山头，驻军林间，伏尽起，松血战突围，自午至酉，力竭师殱，松及王宣、赵梦麟皆死。马林改由三坌出塞，抵二道关，闻松败军，遂哗。遇敌，敛众退，为追兵所击，死者枕籍，佥事潘宗颜、通判董尔砺皆死。刘𬘩出马家寨口，深入三百余里，克十余寨。敌诡为汉卒诱，堕重围，夹攻之，众遂溃，𬘩及军锋刘昭孙等并战殁。游击乔一𤦺，斩敌婿火胡，血战四昼夜，投崖碎首而死。朝鲜将金景瑞从𬘩先登者亦全覆。惟李如柏先受周永春檄，中道撤兵，不见敌而还。起前御史刘国缙赞画，复起前御史熊廷弼驰渡，辽宣慰军民。兵部尚书王嘉善及九卿科道叩文华门，请发内帑以募战士，允给四十万。虎郭乘机挟赏。巡抚周永春奏言：广宁一线为全辽咽喉之地，处处乏兵，万一狡谋狂逞于西建继其后，则三韩之危，有不忍言。因命汪可受移驻山海，开、申、饬、蓟、昌防备。四月甲寅，翔谕经略、杨镐戴罪视事，李如柏听勘。巡抚周永春请以其弟李如桢代将。敕，开原道佥事韩原善募兵万人，调各边兵分驻近郊，行辽东，酌议民兵耕守宣武门外响闸，至东御河水尽赤，宣镇营兵鼓噪不赴调。诏逮治总兵刘孔胤、御史杨鹤言、战骨堪怜、忠魂未慰。乞恤死士、以鼓勤王。顷者东征之役、大将张承胤没矣。总兵杜松、刘𬘩与夫王宣赵梦麟相继亡矣。文臣潘宗颜、董尔励俱暴骨疆场矣。闻刘𬘩提兵深入、已破敌十寨、坚壁列营不动。彼计用杜松阵亡衣甲旗帜、诡称我兵乘胜督战、𬘩始开营、遂为所败。然犹大战𢾗十合、养子刘昭孙出入死斗、有万夫莫当之勇。若使清河闻警、李如柏少听贺世贤之计、偏师策应、杀入重围、刘𬘩当不致死、或夹击成功、未可知也。伤哉、宿将死而死矣。其家酸凄痛楚、忧离困苦之状，臣不忍见闻也。请优恤家属，并立庙祀。从之。戎政兵部尚书薛三才卒，赠太子太保，谥恭敏。自东事发难，调度兵食，拮据营务；条上练火器、修战车、演京军、举义侠诸疏，皆切中。时窽昼夜不交𥈤者五阅月，遂以劳瘁卒于京。五月癸未，翔科臣张延登奏劾擅去诸臣，侍郎林如楚沿途候旨，御史杨鹤挂冠径去，兵部赵兴邦舆疾出城，巡方崔尔进、张惟任俱不候代。给事中李奇珍论李如柏先纳　　　　女为妾，生第三子攸中，有女婿作镇守辽东落谁手之谣，不报。建州进号后，金皇帝改元天命，指中国为南朝。六月壬子。翔建州兵陷开原。时深入抚顺。以偏师躏铁岭拥𢾗万骑自靖安堡入围开原。总兵李如桢方引众出防城中空虚。遂陷马林于化龙高贞战没署道推官郑之范逃出建复进围镇西堡沈阳铁岭军民奔溃。开原被围。时北关先期密报。及寇至。出兵二千来援。至而城已失矣。擢熊廷弼佥都御史兼兵部侍郎。代杨镐经略。改差御史张铨巡按辽东。廷弼疏请决策恢复开原。上赐剑。令刻期从事。廷弼单车就道。户部请增李登父子职。衔以鼓效义。时李登父子捐赀捐躯。以勤辽事。仅加巡简职衔。时论少之。遣给事中姚宗文查阅援辽兵马。国子监司业张鼐言辽事之坏。愿皇上𨒪谕京营提督、同廷弼至大教场点阅。选锋㨂三千。为经略帐下亲兵。而统以参将。分以把总等官。支太仓米半年或一年。以给其家，而安三千人内顾之心；付万金于廷弼之手，为三千人口粮之费，以壮其行色。夫汉以羽林击匈奴，唐以神策征番逆，此古来旧事可行也。不报。七月壬午，翔给事中官应震请特设武科，目前两月一举，待兵将大集，或半年或一年一举，初场试箭马步三技外。刀枪技击诸法并试之。二场则营阵火薬地雷车战等项。作何试验。三场不用策论。令自书谋略。并熟知古今何将何项兵法。知何天文。熟何地理夷情。得随意畅言。大抵三场但有一二可取。即为入彀。将材既集而兵。即于此集、而饷即于此省。今废闲将领、与四方武举、天下卫所指挥千百户、及两京勋臣、锦衣卫世职、于应试时、令其各遣舍人入京营练习。不募之募、不调之调。较之募调者劲乃远过。此所谓即将即兵也。又不用安家治装。但入营之后、方给月廪。其余官帑。樽节实多。此所谓即兵即饷也。可以亟救目前。可以持行经久。黄嘉善题开原城。乃昔黄龙府旧地。东邻建州。西接抄化、宰暖诸虏。迤北则金白二酋在焉。辽阳所恃以隔夷虏之路。而联络北关。互为声援。开原实扼其会。兹因残破。议者方亟图恢复、令督臣合主客之兵、以城抚顺。虏来则坚壁自守、去则出师扰之、弗拘常法。处处防守抄化、攻克十方寺堡。后金兵陷铁岭。自开原既克、沈铁逃窜一空。后金间谍所在内应、而我侦备甚疏、闻敌胆落、故坚城应时立破。熊廷弼驰至广宁、闻西虏自镇西堡合侵，势甚急，率兵御之。熊官儿屯以捷闻。八月辛亥翔二日，熊廷弼受代。翼日入辽阳，斩阵逃游击刘遇节、中军王捷、游击王文鼎，设坛躬受抚清，开铁死事军民，遣缇骑逮杨镐。御史陈王庭劾总兵李如桢谓宰赛因铁岭之陷，引兵争斗，被执，如桢竟袭西虏残级为首功。熊廷弼言：臣至各边相度，敌之出路有四：东南为叆阳，南为清河，西为抚顺，北为柴河、三岔儿间，俱当设重兵。而镇江南障四卫，东顾朝鲜，亦不可少者，此险要之大略也。四路首尾相护，每路设民三万，裨将十五六员。分奇正以当一面。镇江设兵二万。裨将七八员。半札义州。半札镇江。夹鸭绿江而守。此联络之大略也。清河抚顺三岔儿山多漫坡。可骑步并进。当用西北兵。以西北大将统之。宽叆林箐险阻。可专用川土兵。以西南大将统之。镇江水路之冲。当兼用南北兵将。此兵将之大略也。各路领兵到边。画地而守。小警自为堵御。大敌互相应援。挑其精悍者。时出而挠之。此坐困而转蹙之大略也。善行师者。行必结阵。止必立营。贮放粮草。兼作退步。再设兵二万驻辽阳。以壮中坚。海州设兵一万，以备后劲。金复设兵一万，以杜南侵。此征行居守之大略也。后金兵破北关，金台失，自焚死，白羊骨出，降被杀。北关亡。擢赞善徐光启以少詹事兼河南道御史，专练京营。九月庚辰，翔以李怀信代李如祯，将从经略请也。允释罪将麻承恩、刘孔胤各纳马自赎，仍令援辽立功。给事中薛凤翔言：目前大政有应举行者六，谓储讲册、太孙补大僚下考选、举遗、释累；有应停止者三，谓内批织造税使有今日必不能得，而他日必不可不行者二，谓御殿发帑，疏留中吏部等衙门、尚书等官赵炳等、诣文华门直陈辽左垂亡、京师立蹙、恳乞圣明临朝、用人行政、报闻。经略熊廷弼言、比关陷后、人心愈溃、沈阳空城难守、不如还守辽阳、厚集兵力、人众胆壮、事势万全、再图恢复。由是浚濠筑垣、借水为险、人始有固志焉。徐光启奏兵事百不相应、非博选天下奇才、教练一二年、决不可用。寻以病乞归、光启初练兵费二百万。枢臣计臣相顾愕眙、营绪未毕、一篑中止。至于招募四出、坐糜千万、无一胜兵而后核、其乾没亦无及矣。户部主事杨嗣昌言募兵调兵逃兵之害。并言各处土兵俱为辽出，此苗仲得志之秋，横肆攻围之日也。又言水蔺之役，黔蜀相争，以莫解之冤共行间之役，势必有变。十月庚戌，翔山东抚按王在晋、陈王庭言、登莱等处兵将空虚建州奸细，谋绝运道，请复昔日之兵，处应添之饷。大同游击焦垣领兵八百援辽，至怀安，兵夜变，垣缒城遁。众兵介马控弦大索。守备张承宪以单骑行乱兵中。谕定之。吏部尚书赵焕卒。东师失律，中外震惊；率僚叩宫鹄俟竟日。上为怃然。至是，以勒瘁卒于京师。性素教友，寡嗜欲。历仕五十年，自奉不逾寒素。十一月庚辰，翔建州，遣其婿好里于斗问和于朝鲜。朝鲜震惧请援。建州兵拥入龙潭口，且往开铁驮，运窖粟。辽左大雪，多涷饥，经略檄总兵柴国柱等屯虎皮驿，各路聨络，以扼贼冲。以粮匮，撤回辽阳就食。御史彭化鲤言救辽之策有三言：一曰𨒪，充国之疏，七日报可，事动经年，人患其迟。一曰实宣和之诏，挂之墙壁，而人不睹，以其文也；一曰断，宋虽议多功少，其主亦时出独断。不报。后金筑城抚顺边外，且坚守牛毛寨、万遮岭，广造攻具，结连蒙古暖、粆虎墩诸酋，既而声犯宽、奠，镇江告急。十二月庚戍，翔司业张鼐陈太学六论：一端本、二清途、三慎选、四声教、五遵范、六除习。不报。员外郎冯时行奏献奇车，曰飞轮车、曰旋风车、曰降魔杵车、曰滚地产车、曰辘轳车，造车五百辆，用兵一万人，饷三十万，一月可复开铁。不报。辽左是时调兵十八万、岁增饷三百二十四万、即陆运车三万七千辆、用牛七万四千头。赞画刘国缙所募新兵一万七千四百余名、分彂镇江清河防守、一时逃散殆尽。御史周万镒言、夷氛叵测、庙算甚疏。敬陈十二事。举视朝之典。重根本之地。发内帑之财。严海防之道，保形胜之地，慎兵将之选，连属国之援，安内地之民，守门庭之险，审议论之宜，议理财之道，昭惩劝之法。大学士方从哲以署吏、礼都察院官及顺天、大同巡抚请，不报。万厉四十八年庚申正月庚辰，翔释御史刘光复为民、给事中曾汝召为宗臣充𬶅戚臣王炳请乞释禁还借，而以杨镐逮而不诛。李维翰宽罢失平。

李如柏、李如桢、郑之范失律弃城，乞尽下法官正罪。疏留中。增设关南海口、关外罗城守备，以阎辅、李茂春为之。熊廷弼奏言：辽阳、沈阳、抚顺、清河、叆阳、宽奠镇，皆当敌一面来路，不置兵无以阻其阑入，不多置兵无以当其聚攻。如仅屯聚一处，其去远者三四百里，近亦百里，其何能济？况海州三坌河、金复等处，尚议添设，以护海运，以防门户，作何铺摆？又言：朝鲜自义州以上，咸、镜六镇犹足自卫，而我自清叆以达岫、𪨷。迤逦而南。四卫则辽阳屏蔽在焉。敌窥朝鲜。取道牛毛东葛等岭。趋宽奠。径度昌城。则一江隔阻。声援不及。而朝鲜危。不然。由宽境直入鸦鹘关。途凤凰城。蹂躏金盖以西。则辽之腹背俱寒。而辽阳亦危。又不然。由清叆两路奔岫岩南犯、绕凤凰城而攻镇江、则辽之八站与江东城俱为孤注、而辽阳朝鲜又两危。由斯以谈、镇江横据水路之势重、而扼门户以牵制其左右之冲突、则宽奠尤重。添设宽镇兵将、已不烦再计矣。而枢臣𥿄上有兵出关、无兵则各设添设、亦𥿄上空言尔。部议招集新兵，归伍团练，责成道臣即克金复海盖岔河等一带防守。依拟行。二月已酉翔癸丑，日生交晕如连环，白虹弥天。百官具疏候思善门叩请批发，章奏不允。御史李征仪、给事中张延登皆以求去不得，出城候旨。给事中曾汝召言：辽民虽残，辽土如故。请令辽阳十八万军士捍牧圉于外，而诸孱弱与逃伍之兵，授牛只，分土地而课之耕，用以饱十八万军士，当无不赡者，诚为便计。疏留中，给辽东涌珠铁砲二千位、连珠铁砲五百位，从经臣所请也。㤗安岱庙神像口出火熖。三月已卯，翔巡漕御史毛一鹭陈三事：一、泇河之完工当议；一、水柜之清查当议；一、卫河之疏浚当议。从之。部议加派省直田地，每亩二厘，复满旦阿晕旧赏。总督文球言其前虽助逆，今已悔罪。狭抚李起元奏：延镇款虏互市竣，请补给各酋升赏。从之。辽阳火药局被焚，阖城惊扰，京师戒严。兵科薛凤翔劾赞画刘国缙招兵万余，全伍脱逃，道臣阎鸣㤗马匹草料累月不给，请治罪。熊廷弼奏：广宁为辽阳后劲，抚臣屡讨援，请该部别行征募，粮草罄竭，乞催发接济。四月戊申，翔大学士方从哲言：辽阳抢犯，决在旦夕。皇上未肯临朝，面摘备御。倘辽城一失，则广宁以西，处处皆危，而京师随之。彼时庙社陵寝将何如？安置无恙，而可漫不为意。上曰：弘济时艰，正望卿运筹匡赞。传示该部，传谕经略督抚，齐心并力防巢。癸丑，皇后王氏崩。戊午，大学士方从哲诣思善门哭临毕，诣仁德门问安。召见于弘德殿。御榻东向，上侧身卧。上云：朕自去年三月以来，头目眩晕，至今不时泻痢，神思恍惚。又昂首向从哲云：试看朕容，且出手腕令看。从哲奏慰毕，因奏东事紧急，又值皇后大礼，请点阁臣。上云：辽东事，只是文武不和，以致如此。阁臣本已批矣，查出即发。从哲请补大僚科道：上云：知道了。从哲叩首而出。永顺土司彭元锦愿以万兵援辽，朝廷嘉其忠义，加升都督佥事，锡飞鱼服色。既而部檄八千，仅以三千兵使将，将之赴辽，而自称病不行。户科官应震言：旧相张居正以申韩之学，志富强之功，一时能者在职，朝无幸位，久而论定，恳乞昭雪。五月戊寅，翔御史张铨奏言：国家之乱，皆起于民穷财尽。履亩加赋，七厘未已，而九厘穷民何以堪此。大内积金如瓦䃯，而发帑之请，叫阍不应，加派之议，朝奏夕可。岂财为皇上之财，而民非皇上之民乎？加石柱宣抚司统兵女官秦氏三品服，诏慰朝鲜。时边臣传言朝鲜𥝠通建州者，国王李𬀩遣陪臣奏辩，言不能焚书斩使，而相机制权，心实自明。廷议谓当彰天朝字小之仁，以寝狡谋构诬之计。予敕书谕之，以故南关裔指挥王世忠为游击，风示四夷。经略熊廷弼以兵力稍集，请守沈阳。贵州巡抚张鹤鸣奏：永宁土官奢崇明侵占白撒所屯地，勒令一一退吐；如不遵奉，当改上为流官。盖鹤鸣贪婪，借名以激其必反尔。御史倪应春言：皇上𣸧居，称朕辅臣从哲，忽蒙召见。臣意辅臣眷怀时事，涕泣开导者无所不至；而寥寥𢾗语，俄出俄入，以致圣心愈厌，岂不虚此良遘哉！六月丁未，翔建州万骑由抚顺关、万骑由东川堡深入至浑河。贺世贤、柴国柱设防沈阳，却之。熊廷弼以军士劳苦、真堪痛哭之状，𥸤乞恩赉。命户工二部发银二十万两犒赏辽军。上大行皇后尊谥曰孝端。命皇太子才人王氏附葬于郭妃坟园之侧。七月丙子，翔给事中薛凤翔言：刘国缙兵逃失伍，不闻引罪之章。回卫许时，辄称单骑之赴径情往还作非客非主之官。一彼一此，不受经臣节制，当令𨒪回听勘。从之。保靖土官彭象乾兵至涿州，一夕逃散。云南巡抚沈儆烗言：安疆臣再逞悖逆，真所罕睹。安效良承继乌撒，原经三省会勘，奉旨准袭。效良即淫虐寡恩，致起衅端。然官印岂可擅夺，兵端岂可擅兴。乞敕四川、川南二道，贵州、贵宁、毕节、云南、曲靖各道，勒限擒拿，会问正法。下兵部辽抚周永春告病，不允。经略、熊廷弼以病告休，不许。丙申，上病大渐，召英国公张惟贤、大学士方从哲、尚书周嘉谟、李汝华、黄嘉善、张问达、黄克缵、侍郎孙如游、入见于弘德殿。各致词。候安毕。嘉谟以用人请，上俞允之。上问辽事云何。嘉善曰：臣当戮力料理，即日荡平，无烦圣虑。上颔之。诸臣叩头而出。谕内阁、朕嗣祖宗大位，历今四十八年。因国事焦劳，以致脾疾不起，有负先帝付托。惟皇太子青宫有年实赖。卿与司礼监勰心辅佐、遵守祖制、保固皇图。卿等功在社稷、万世不冺。是日帝崩。遗诏曰、朕以冲龄、缵承大统。君临海内四十八载。干兹享国最长、夫复何憾。念朕嗣服之初、兢兢化理、期无负先帝付托。比缘多病、静挕有年。郊庙弗躬，朝讲希御。封章多𣻉，僚宷半空。加以矿税繁兴，征调四出，民生日蹙，边衅渐开。夙夜思惟，不胜追悔。方图改辙，嘉与天下维新。而遘疾弥留，殆不可起。盖愆补过，允赖后人。皇太子聪明仁孝，𧇖德夙成。宜嗣皇帝位，尚其修身勤政，亲贤纳谏，以永洪图。皇长孙宜及时册立进学。瑞王、惠王、桂王各择善地，令早就藩封。大小臣工，务勰恭和衷，辅理嗣君，保乂王室。是皆朕倦倦之至意也。内阁辅臣，亟为简任，卿贰大僚，尽行推补。两次考选，并散馆补道官，俱令授职。建言废弃及矿税，注误诸臣、酌量起用。一切榷税、并新增织造烧造等项、悉皆停止。各衙门见监人犯、俱送法司查审。应释东师缺饷，宜多发内帑。以助军需。阵亡将士，𨒪加恤录。丧。礼遵旧制，以日易月。二十七日释。毋禁民间音乐嫁娶。宗室亲王、藩屏为重，弗得辄离本国。各处总督镇巡三司官、地方所系、不许擅去职守。闻丧之日、止于本处哭临三日。进香。差官代行。卫所府州县并土官、并免进香。诏告天下、咸使闻知。尊谥曰范天合道哲肃敦简光文章武安仁止孝显皇帝。庙号神宗。葬定陵。

论曰：天子统御天下。其大政不越𢾗端用人听言理财治兵而已。而财之盈虚。兵之强弱。又未有不本乎听与用者之当与不当。万厉初年。辅臣张居正擅而才。天子深倚重焉。以法制天下。朝令夕行。尤留心边事。絷维俺答宣大以西。桴鼓凝埃矣。用大帅戚于蓟镇，李于辽左，当时九边晏如，群吏畏法，国用饶足。差方黄龙地节之间，泊乎天子年日壮，改弦鼓瑟。而新进喜事者，据甚美之名，以关有识之口。其始曰清奸党。既渎矣，又为之说曰去苛政，曰开言路。苛政去，即一切纲维检柙，堤防钩校，咸以为厉民而莫之用。言路开，则酬恩怨，任爱憎，与身有隐过避党弹射者恣行其胸臆。天子曰：嘻！彼更张者，始未尝不新耳目，快心志，而今浸淫至是也。何哉？朕乃知治理矣。矫亢而太严者必激，激固漓天下之和；诡随太甚，则又昵，昵成懦，懦成溺，而天下之大义以溃。今而往其惟去初政之惨礉寡恩，而仍行初政之率作，综核宪典，权衡兵食，庶几敦大，中有修明振动之气哉！夫如是，则众言朋兴，皇志自定，岂复忧骄将按剑属夷抗命之渐？柰之何因循日甚，而兵食两诎？夫胡儿狼心，不可以中国之冠带豢主边计者，疏冠一军，制曰可。后又摧折甚跳，而走险爰发，大师云集坚城之下，而帑金𢾗百万立尽，一耗也。朝鲜之急，偏师可援，而当国者欲就宋经略之功名，轻议远讨，直抵王京之东，岛寇方张，而帑金𢾗百万又已立尽，二耗也。杨酋应龙初有功后。反复以觇上意宜抚、而职事议以巢示张皇之效。巢失利。又议以抚收镇定之功。后卒无成。而徒役𢾗省之兵竭百万之饷。三耗也。斯时且力图休养以济羸虚。犹恐无及。而又轻听奸人之言。旁搜山泽之利。冠盖如云。徒众如雨。地脉摧残，闾阎荡析，本末相权，得不偿失，而遐迩之民立疲焉。由是廷臣之好名者，连篇累牍，讦当国者之失策，而朝堂水火矣。虽其持论各有所短长，大抵世所谓小人者皆真小人，而所谓君子者未必皆真君子也，可胜叹哉。时天子亦厌苦，间多斥逐，而人心益嚣。何者。斥逐未有以当其罪也。于是持论者益坚，遂有南北沈党之目，又有淮上党、顾党、王党之目，而朋党之盛昉乎此。嗟乎。人臣结党以相倾，此国家之大不利也。斯时天子当进攻党者，而谕之曰：君犹天也，犹心也，万物同出于天，百体同令乎心。而东西参摘，肝胆楚越，可乎不可。又进党者而谕之曰。子大夫之党何为者。得毋自谓君子耶。君子有党。其说肇于赞皇。弘于庐陵。然朕尝闻古圣之明训矣。不曰群而不党乎。又闻其系《易》曰。物以群分。群不言合而言分者。苟利社稷，上为德，下为民，必亲而爱焉。亲爱之为群，反是者即以不受亲与爱而分，是何适而非分哉？𠰥夫忠佞不别，附我者植，合强摧弱，合众陵独，斯为党尔。党一立，则在党外者，纵有忠君利国之图，而立不能相下之势，国家䆒不得一全才之用。朕又奚赖？今与子大夫约，各捐去党𥝠，偕之大道。子大夫不听朕高，皇帝有三尺在，朕将从事焉，无食言。果𠰥兹，则倾陷之夫，畏天子之觉之也。即内怀忠而外盛气者，亦且兢兢然恐拂天子之意，必俱革辙，而各以其结党攻党之精神，移之以工国事，又奈之何？高阁置之，批答益寡，朝鞭久不鸣，章疏留中者十九，推升者不下，被弹者不议，天子之一切鄙夷也，岂不曰大臣之无足仗也，言路之无可采也？置之不用，不答，庶几其可哉？然不用，则所用者益寡，而一人操𢾗柄，益得以持权矣。且旨久不报，则紏章一上，不得旨处分，而被紏者即去，台省不益恣行哉渐。且辅臣不能持政，而有当阙虎豹者出，放废天下贤人殆尽，凡中外之得选台省者，皆阁不下，旧台省益得笼致后进，必入其党。当时所喧持者，惟禁道学一事，而吏治边防。俱置不理。贿赂日张。将驽兵骄而边关告急。此何时乎。殆安危存亡之秋也。天子必当下罪已之诏。赫然与群工更始。曰。咨尔边臣。彼不过汉一大县。我控弦之士见之却而走。何欤。汝其谷乃甲胄。鍜乃戈矛。峙乃糗粮。其必吊必善必宿。否则汝殛朕且不汝贷。又曰：咨尔司马。将者国之司命，经略者又将之司命。可勿慎欤。择人而用之，王用人而择之。亡汝钦择焉。其母忽苟有陈连进之谋，奏捣巢之策者。天子曰：噫𠰥是易耶。朕考兵法曰：神灵威明与天合，勾萌动作与地俱，阴阳寒暑与时至。今者天意顺欤。地利得欤。时不可失欤。三者全其尚迪果毅。功多有厚赏。不迪有显罚一之不备。姑且砺戈储粮以待彼黎庶者父母妻子所仰之身慎。毋遽驱之锋镝下。又慎毋以𢾗十年来朕所赖西平悖贼。东平倭。南平杨酋诸渠帅。一旦漫置之荒漠之野，俾进退失据，而𠰥等负滥首之谤于天下哉。夫然后技精而气充，见可而进，知难而退，庶收万全之效，又奈之何？无知人之鉴，众言摇乱，又不克折衷。如枢臣以边才荐杨镐。夫镐者，败群之羊，驾而复驰，义不可许。天子曰：允哉汝谐。阃以外将军制之。首辅方从哲以腐枝持大厦，天下寒心。而天子以为忠，命之曰：进止机宜，汝实代朕诏诸边，以作朕将军之气。由是红旗督战，三路丧师，大将若刘、杜辈。一旦云殂，饷竭财匮，而边难益发，赋加民贫，流寇乘之，土崩瓦解，祸发于天启、崇祯之代，惜哉！当万厉朝，天下方全盛，倘任得其人，而章疏又无中阏之象，宁有兹患哉？故曰：欲天下久安而常治，在乎财赡而兵强；欲财赡而兵强，义贵乎主之能知人与善。听言

又论曰：显皇帝蒙袭承平，享国长久，恬熙蘖衅，坐蹙强土，卒贻继世之患，岂真委辔失驭哉？帝之所患，在于智术有余，观世太熟，而有厌薄其臣下，以为不足当吾轻重长短之意。夫人主者，天下之大身也。大小臣工，其心膂股肱耳目也。身之所能以不用为用者，为幸其心膂，股肱耳目之所自爱而收其用，人主幸其臣之自爱其道德也，而收其启沃之用，幸其臣之自爱其功名也，而收其讽议之用，幸其臣之自爱其富贵也，而收其勤劳敬慎之用。今吾一切土苴，置之谈笑，麾之曰：是累累者牍人之情伪尽知之矣。是将矫拂其君以乐居于阴阳，祸福之间，而重获其名高厚实以自利焉。吾姑勿与为喜怒可否，以无令窥吾短长缓急以便其身图，而亦使知玄黄水火之无用也，而矍然其自已。呜呼！使人臣尽撤其名高厚实之𩓑，人主谁复与共天下者哉？且人臣委身筮仕，必不能舍其道德功名富贵。以独立于无事之地。明矣。既不获邀君之喜怒可否以效其用。势必横溢四出，以尝试而求胜。而焲灶之徒，坐起而收之。于是一时之短长缓急，不在人主，而在人主床第醉饱之间，威神阴蚀不与同尽。抑巳鲜矣。自昔朋党之盛，莫如东汉。及宋元佑熙礼间，方其大权在上，诸君子挟其道德功名之志，与营据富贵之小人争胜于人主之喜怒可否，而力持于消长之介。人主虽不能尽别其淄渑，而灵爽所及，常居中而互收其用。及夫主聪既塞，窃命者乘瑕鬻权，节义礼学之气散而求聚，不能遂上殿之争，而从事穴中之斗，毕期焦烂，卒殄国祚。由此观之，凡有血气，莫能忘争，一薫一莸，犹有余𦤀。人知熹庙委命上公，不惜挈其心膂股肱耳目，以投刑余之一烬，而不知非定陵四十余年之留中不省，彼痿痹思振之气，亦何至横溢难御，甘𨂻清流之覆，人亡邦瘁，无辞阶厉哉？盖帝初亦自任其智术，谓不为人臣之所用，而孰知有从旁而用之者之祸至此烈也。呜呼！古之以不用为用者，非大智孰能当此乎？

又曰：治天下之道，譬犹弓然，更张太骤，则一弛而不复收。神庙初年，中有母后，外有贵强相，纲纪振肃。是时也，若弦方张，若弓在檠，天子冲龄，敬恭师保，亡敢侈度恣情，以贻慈圣忧。及江陵相卒，而朝讲渐疏，批答渐𣻉，人心风俗渐委靡，百司庶僚承江陵操切之余，乐于宽弛而自便，宰辅大臣深惧揽权任事之名，而务为委顺谦光之习，上不敢忤天子，而下不敢雠庶司。当江陵相时，天子𠰥负芒刺，若严师传江陵一死，而唯诺将顺者，共矫江陵之所为，深居九重，称朕不闻，谁复正色而紏哉？故贻神庙末载隳废之忧者，实江陵当国时𢮥之太急有以致之也。江陵固才相，罪不掩功。使彼当柄时，稍知以恭谨敛其傲，而以柔道剂其刚，毋以恣愎失主心，毋以束湿贾众怨。天假之年，久在相位，而从容调燮，务为万全善后之图。主德以夹辅而励精，政化以久道而不变。政成请老，荐贤自代，使守画一。神庙一朝之治，岂不始终备美哉。而惜其不出此也。交𬴐冯保以结宫闱，假母后以钳幼主，凡平日握权专断，径行无阻，幼主固已悒悒不快矣。特制于母后而阳尊礼之。一旦时移势改，发摅夙愤，跋扈臣死恨晚尔。宁复念其劳绩而遵成尽乎。尽改其法。理固然也。人情强其所不甘。至于太甚。必有悱然欲变之情。神庙天性纯柔。江陵事之以操切以严济宽相辅有功而无如其难合也。申王辈继之瑟琴专一。如水济水。大势痿痹而不可返矣。以𠰥臣居帏帷。而奉深居拱嘿之主。然犹辟土夜郎、振旅宁夏，用兵海邦，威行绝域，虽驿骚中土、劳敝士卒，而文武大吏颇能敌忾，天威所加，㒺不糜碎？是实江陵操切之成效也。岂神庙深居拱嘿、二三相臣唯诺顺承之所能致哉？且非持三征也。神庙初年，江陵用殷石汀平、岭东用曾确庵平，都蛮用凌云翼平罗旁，征调或𢾗十万，拓地𢾗百里，而所遴擢才臣名将，立功边徼者，不可胜𢾗。三征特籍其余威尔。乘令行禁止之势，加以山压卵之兵，什围伍攻，其愁不克。帝始能委任江陵，大纲振举，虽恩礼不终，亦足警后。权奸之图假托者，末年倦勤，堂陛不交，政务寝阁，酿数世丛脞不振之忧。然忽置繁琐，而大事能断，优容士夫而𥊍御憡息。𢾗十年间，九重高拱，中外忧疑，太阿独持，未尝旁落。庙号称神，岂不信夫！又曰：神庙于世事无所不濡缓，而尤莫缓于建储。建储之缓，一阻于豔妃之煽，二激于众议之淆，三惑于宰相之无定识。豔妃之煽，众议之淆，犹可言也；宰相之无定识，不可言也。天子不能绝衽席之宠，而有立爱子之疑，所赖大臣正色，百执事昌言，而顾乃持迎合之说，以奸大统，并封之揭王太仓得辞其责耶？虽勉殉公论，储位卒定，而迟之𢾗年，议论烦多，猜沮百出，驯至三案之讼，几贻党锢之忧。邪正既分，水火遂激，其原皆为国本。而神庙所以迟之不决，致开天下之疑者，实太仓先入之言为之祟也。彼凭宠匹嫡者，犹惮盈廷之议，即小臣交章天子，殊厌忽不理。宰相一言，天子所籍以资剖画庶司，百僚所恃以回天听，而蚤为逢悦之策，天子安得不厚自解免而有词于天下哉。及后来悔过，矢力挽回，而终不能掩并封之误也。大臣当国，欲定危疑，决大事，而进说于人主，可不慎乎。且自来朋党之祸，未有不起于优柔不断之朝者也。人主英明，是非立剖，刑赏不淹，贤者无所开号召之门，而小人亦无所为植党之计。其次则天子宽仁，相臣明决，犹能涣群和众，而不使日滋诤议之端。万厉初年，门户未炽，以江陵为之相也。嗣后建白繁兴，众言淆乱，九重拱嘿而不闻，大臣叩阍而莫应，君子怀杞忧而谠论莫申，相率有孚号同志之心。小人蓄奸谀而刑宪无章，亦竞图党邪丑正之事。国家一有风影之疑、纠纷之事，君子倡大义而建言，小人肆谗说而倾正，貌君子者亦欲借事以邀誉，附小人者，不惜违心以殉𥝠。百年之间，朋党之祸，竟与国运相终始。始于争国本，极于论三案，而败于攻魏。珰忠臣节士，肝脑涂地，名甚正，心甚苦，而事甚难。其中虽有败类，而不足为众正累。其嫉君子者，当论国本时，已窃窃然倡调停省事之说，以图定策，邀富贵，刺讯君子，而总归其罪于好名，理亦近似，殊足蛊惑天下之听闻。及逆阉横行，浊乱海内，所抗章犯难而振高冈之鸣者，䆒止一二。图定策、邀富贵之君子，而碌碌调停省事者，方且奴颜婢态，入逆阉之门而施下石之毒也。至是而犹欲以好名排议君子，而快小人之心，是尚有人心也哉！

呜呼！使神庙蚤定立长之计，毋起天下易储之疑，浮言既息，论辨自消，必不遗两朝邪正倾轧之患。诸君子罹祸不足惜，而后之门户日以纷攘，议论益多，事功不讲，而驯至于隳败，是非神庙优柔不断之所酿祸乎？由今追昔，不无志感焉，且以警后世也。



四贞皇帝本纪

帝讳常洛，神宗皇帝第一子，母恭妃王氏。万厉十年壬午八月十□□生。姓孝敬宽仁，动容中礼。出御讲筵，举止凝重。儒臣进说经旨，旁通大义。时主鬯未定，福恭王母郑贵妃最幸爱，廷臣不无𥝠忧，屡有以批鳞得罪者。然神宗𣸧念国本，爱护周详，而上益小心谨畏，父子间慈孝浃洽，雅宫闱近幸莫能窥也。二十九年十月，立为皇太子。四十八年庚申七月二十一日丙子，神宗大渐。丁酉，以大行皇帝宾天，告于奉先殿发丧，发督金一百万，犒九边，且谕父皇特念辽东九边文武将士劳苦悯恤至意。三军间之，欢声雷动。罢天下矿税，撤回太监张烨、马堂、胡滨、潘相、丘承云等回京，其见征在官税银解进。兵部尚书黄嘉善请所解者应以本年七月前巳征者为定，毋更以拖欠扰民。从之。谕内阁：父皇遗言，皇贵妃郑氏待朕有年，勤劳茂著，进封皇后。卿可传示礼部，查例来行。左侍郎孙如游言：详考累朝，并无此典。其以配而后者，乃敌体之经；其以妃而后者，则从子之义。先帝念皇贵妃之劳苦，当不在无名之位号；殿下体先帝之心，亦不在非据之尊崇。夫善继善述，当裁以义。疏入，未报。戊戍，颁大行皇帝遗诏于午门。改兵部尚书黄克缵于刑部。督仓户部尚书张问达左都御史，各疏辞，不允。升三边总督张鹤鸣兵部左侍郎，补边省各抚臣。赠故兵部侍郎杨应聘尚书，赐荫。已亥，再发帑银一百万与户部充辽饷，命别部不得分用，并前犒二项，共给脚价五十两，毋骚扰驿递。世留𣻉太仓，差官即发，按辽左军与刍饷匮乏，税亩再加，物力已竭，寻闲事例，旋议摉括。在□计无所出，日以内帑为请，先帝不䂊米之省也。而上养德青宫，虑周庶政，故特发帑金云。申罪臣摭辩之禁。先是，候勘总兵李如柏、李如桢具疏辩罪，皆擅自投进。通政司姚思仁参其逾越祖制。上是其议，令犯者听该司参治。命考选散馆各官，悉遵遗诏补用。即日下巡按巡视，省直盐务诸差并南京巡视，各差凡五十员。辛丑刑部以热审请奉令旨允行开释者六百余名。补给吏剖尚书赵焕恤典。焕历官有清望以伏阙请帑见忤而卒。至是部请允之。壬寅。臣民三上表笺劝进。令礼部择日具仪。西酋来贡。总督崔景荣报曰。西酋卜石兔虽拥王号，而力不足以制素囊。先是，四十六年来边因素囊不至，遂尔空归，竟未贡市。今卜酋已到边，而素囊与其母忠顺夫人尚无启行之期。彼急此缓，将素之狡诈多端，恐卜之羁旅不耐款局，不能保其无变。虽斗穴止在彼中，而延林恐及我地，防范不可不倍为严谨。贡之迟逑，可不论也。已而素囊卒不至。甲辰，上以天气炎热，边臣暴露疆场，忠勤可悯；赉经略侍郎熊廷弼、总督文球、巡抚周永春、巡按陈王廷及总兵等官银币有差，仍赐谕奖劳户部尚书李汝华开查九边一十三镇官兵暨总兵家丁，并召募新兵共八十八万，合复犒银一百万。雨乙已，募南京、浙兵三千至京师，按：辽边告警，募兵之使四出，有司逢迎意指，责里甲计户出丁，而皆雇募地方，不由上著，中途逃散，仍责本籍勾偿，壮丁佥点，孱弱代更。䆒竟边塞无兵，而内地徒滋纷扰。召驸马都尉王炳复职。炳先年以疏救刘光复为民，至是大学士方从哲请，乃复。泰昌元年庚申即万厉四十八年也。礼，未逾年不改元。因八月之诏，既以明年为泰昌元年；九月之诏，又以明年为天启元年。于是礼部侍郎孙如游集廷臣议曰：万历之后，即天启继之，则泰昌之号虚而无寄。宜以今年七月以前仍称万厉之号，八月以后改称泰昌。既不亏神宗之全历，亦无妨天启之改元。庶统系分明，人心允惬。从之。八月丙午朔，上即皇帝位，诏告天下曰：维我皇考大行皇帝，奉天临民，四十八载。乾纲在握，解泽旁流。渊穆端居而虑周海内，化成九道而诫切日中。方垂恭已之衣，忽陟上宾之驭。顾命神器，畀于渺躬。仰遵弥留凭几之言，俯循臣庶累笺之请。宗社大计，弗获固辞。兹於八月初一日，祗告天地、宗庙、社稷，即皇帝位。永惟皇考启佑之深慈。嗣服觐扬之匪易。有怀兢惕。若涉渊冰。尚赖文武亲贤、一心一德。唯是邦家𢑱宪、是训是行。属兹莅祚之初。宜涣维新之号。其以明年为泰昌元年。大赦天下、与民更始。命吏部用人毋拘资格。凡有才能卓异、即便破格擢用。其养病致仕各官、年力未衰、素行表著者，量材起用。吏部尚书周嘉谟奏言：建言废弃、并矿税诖误诸臣，已遵遗诏量用。其事关国本、抗言得罪、降黜谪戌、永锢没身者，乞召用恤录。上曰、此卿部事也。可即酌量行之。罢开纳生员岁贡事例。督学御史周师旦极论教化之地，先由贿进，将人才国体，其所决裂者甚大，乞罢饷纳事例。部覆从之。

御史冯嘉会疏言：自古抚军字民，莫急吏廉将义。近者边腹之吏，滥讼取锾，积榖折价，征粮索耗，十分取二。甚有以税契为利薮、以找价为奇货，阖境追呼，鸡犬不宁。九边将吏剥削公行，冒破取利。月饷时克，隐军扣银，甚致军士衣不盖骭，菽不厌口，愿奔外夷，以为乐土。请敕所司。以后武臣剥军，责在督抚；文吏朘民，责在司道。抚按与言官所摘发，俱严行追并，押发济边。不但惩贪，兼可助饷。上是其言。虏犯石塘路，攻白马关、马家堡、冯家堡诸处。礼部奏：新主临朝，万几攸系，乞少节哀情，御门听政。诏以十二日行。丁未，以吏部侍郎史继阶、南京礼部侍郎沈㴶为大学士，入阁辨事。阁臣方从哲疏言：皇上维新庶政，辅理之职，断非一人能办。继阶与㴶先帝钦点急宜允用，仍乞敕部会推，庶群贤并进，而政本不孤。得旨先点二员允用，吏部再推见任在籍素有才望者简用。停江南织造。南直巡按田生金言：改造假疋，一运之供，已费三年之料价，则二运尚且难完，三运费将安出？当今民力凋疲，入孔既难，出孔宜节，乞赐停止，以济国用，以苏民困。从之。戊申，谕内阁启建皇极门殿，以文华殿窄小，百官朝贺班列不便也。时辽饷愈急，大工起建，有司莫措，乃允工部请发内帑二百万，刻日兴工。诏考选散馆各官，俱令实授。直隶。巡按田生金请改折广德州漕粮，谓其地四面阻山，不通舟楫，征银于本治，市米于外江，运赴宣城水阳镇交兑，骚费万状，乞敕。户部议折起解，官民两便。得旨，仍改折三年。已酉，侍郎孙如游疏请册立皇太子，给事中杨涟亦以为言。上曰：遵遗诏于释服后举行，择日具仪来奏。钦天监以九月初九日吉，请行册立大典。从之。命截漕十五万石豫傋辽东海运，从督饷侍郎李长庚奏也。起升原任吏部侍郎朱国祚礼部尚书。庚戍，起升郎中邹元标大理寺卿、御史李宗延光禄少卿，冯从吾尚宝司卿、参议朱一桂太仆少卿、补周曰庠太仆少卿、起升御史刘光复光禄寺丞、起复编修林焊原职。给事中薛凤翔上时政二事：一曰内旨当慎，愿自今一切旨意务发，阁臣票拟，随览随颁，庶无假借之患。一曰留中当防，愿自今一切条画务勤。乙夜观览、随览随发、庶无隔碍之患。至于阁臣赞襄枚卜、尤重资格非可拘于内外、岩穴亦可豫于旁求。不报。命原任户部主事鹿善继复职。先是、善继以辽饷告急、借发金花五万两、被黜。吏部屡以为请。从之。吏科给事中周朝瑞降调。朝瑞奏言：慎初三要：一曰信任仁贤，二曰推广行仁。言辽左索赋正急宜，留金花不尽之余，省内库无益之积，务使吏卒沾恩，誓灭夷寇。三曰斥远嬖安。上以金花银两原系旧制，进内以傋典礼等费节用之难减者。朝瑞要誉，妄言，降一级，调外任。阁臣疏言：皇上莅政方新、人心望治甚切。铨部起废之疏、随上随下。朝瑞一言、即行谴谪、殊非政体之平。且主事鹿善继蒙恩复职、借金花者业及宽政、议金花者独蒙严谴、亦非一视之仁。相应免其降调。奉旨恶其阻绝国用、不必申救。辛亥、两广官兵败倭于乌猪外洋。福建海寇袁进听抚巡抚王士昌奏闻，令立功海上自赎。起升原任都给事中钟羽正太仆寺少卿、郎中饶伸光禄寺少卿、主事秦聚奎光禄寺丞、都事刘文炳尚宝司丞、知县满朝荐刑部郎中、主事万建昆南礼部主事。羽正以论储教降极，边伸以论辅臣王锡爵子衡不宜，中科为民。聚奎以言汤宾尹不当考察致仕。文炳以沈同和场弊，论辅臣吴道南降谪，朝荐以税珰梁永讦奏诏狱放还。建昆以忧危竑议妖书事，妄牵为民者也。科臣惠世掦以朝政一新，人情共鬯，言君子小人之进退，关系国家治乱，而小人不退，则君子不进，犹之蟊贼不去，嘉禾不生也。时论伟之。御史张泼言：雷同非国家之福，要在同心体国，则意见自妄，争执自化。是非不明则争，明则止。乘胜之过，至于不能容人；主张之过，甚至不能自容，则亦何益之有？上是其议，命以后言官务皆同心体国，毋彼此纷争，致伤和衷之谊。癸丑，御史黄彦士疏新政十事：一曰隆孝思，一曰摄圣躬，一曰备辅导，一曰勤政事，一曰通言路，一曰起废弃，一曰振吏治，一曰谨阉寺，一曰严武傋，一曰固边防。不报。御史舒荣都疏奋乾纲，振积习，言辽事。初兴起杨镐于田间，而以李如柏佐之，非为战也，本无战情，弥缝众议。就中之微意，既不可以告人，各路之传宣，似有心于卖国。郑之范一察处县令耳，寅缘入辽，虐佟鹤年，致养性外叛，以陷开原，起刘国缙于赞画，縻饷十有余万，一朝逃脱。宜乘此时一加大创，以洗从来积玩不报。敕狭西四镇督抚严率将吏，分布信地，加谨防秋。兵科给事中魏应嘉等请肃禁门出入，并放老废宫女。不报。甲寅，吏部尚书周嘉谟开例：昔年为国本建言得罪诸臣王得完等三十二人。科臣周朝瑞亦有疏云：尽人而起之，犹恐偶遗；即日而起之，犹为濡𣻉。就使疲癃𡯁羸，均宜沛之宠异，以俟其自陈；又旦暮古今，并当议其赠恤，以报诸身后；岂可令引领赐环，隐身绵上，賷志长沙也？哉有旨议用。由是废闲，皆起，一寺卿贰至十余人，几于貂蝉盈座。御史冯三元陈劝成德政五事：一曰永孝思，一曰养颐养，一曰勤讲学，一曰容直言，一曰蚤教谕。释罪宗充𬶅于高墙，以疏救刘光复，禁锢五年矣。总督漕运，王纪以为言，命赦出之。改两广总督右都御史许弘纲为兵部尚书，勰理京营戎政。升漕运侍郎王纪户部尚书，总督仓场。狭西巡抚李起元兵部左侍郎，总督狭西三边军务，兼理粮饷。山东巡抚王在晋工部右侍郎，总督河道。以山东永平道兵备按察使袁应泰为右佥都御史，巡抚辽东，代周永春。给事中李若圭陈新政五事，曰保圣躬、定圣志、勤视朝、开经筵、慎枚卜。不报。乙邜，上不豫，召御医陈玺诊视。大学士方从哲疏起居，言：皇上至性哀毁，又值典礼殷繁，圣体过劳，以致虚弱。少加调摄，自抵万安，且十二日为御门视事之初，十三日为常朝第一日，伏愿加意珍摄，以承天眷。上曰：所请御门已知，常朝暂免，俟调摄稍愈，择吉行。延绥兵逃，时辽左用兵，取盈十八万，调发各镇省精锐充之，应募率多市人，而统伍半为老弱，纪律素宽，骁悍竞起。袁大有督延镇兵至昌平，一夕解者七百余人。所至流劫，招之不回，捕之无策。至捕官李承芳见杀，叛形成矣。兵部言：大有领兵阶厉叛卒，如陶言、浪子辈，首罪宜诛，逐路招回拿获，如陈顺、边明等，罪有轻重，应听延绥抚臣枭首示恶。仍押招回逃兵赴辽，大有提䆒以肃军政。

御史郑宗周疏言：不问李如柏之失机，而问袁大有、彭象乾之故纵，何以赏一人而千万人劝，罚一人而千万人惧哉？议者韪之。锦衣卫掌卫事骆思恭请选补旗尉，从之。丙辰，万寿圣节，诏免朝贺，以大行在殡也。御史郑宗周疏陈时政，一曰充仁义。祖宗金花银万，原为济边。陛下仁覆无疆，积者尚涣之使出，输者宁忍其复入？宜省剜心敲髓之难，以壮士饱马腾之气。一曰明赏。罚人情姑息，久已将骄卒惰，试问三路败衄，谁人借箸？谁人传檄？进则有死而无功，退则有生而无罪，封疆孰守？乞下部，金花银两储太仓以备边需；应勘诸臣正典刑以震天咸。疏入，不报。给事中韩继思奏：选贤、枚卜二事，言：劳于求贤，乃人主之盛事；而慎于选择，尤延揽之深心。今起废以次举行矣。为公家而建大节与为𥝠见而分异同者，品望难昧，会推以次得旨矣。守纪纲而率资性与工反复而趋附和者，才具自明。大贤大用，小贤小用，果不肖，亟弃之，则贤哲不滞，下僚，不肖不至杂进矣。不报。辽沈旱饥，经略熊廷弼请豫处刍饷，章下部覆。丁已，上御文华门视事毕，传谕阁臣曰：朕今蚤御门，见班行随从有执洒金大扇者，回至省愆。居听，有散班官高声前诃：朕临御之初，朝仪岂容亵慢！可传示各官，务加敬慎，违者参治。御史史永安敬陈交济之道，略曰：皇上至仁浩荡，大政流通。人臣当不讳之期，奋敢言之气？曰讽曰直，何所不可？顾未相机宜，妄希披沥，设为未必有之事，过为不必然之防，欲以成圣明之善，反以疏堂陛之交，是进言者之过也。夫人臣当自靖者有二：一曰严童奏之体，宁简勿烦，宁显勿隐，指陈一事，达其事而止，劾一人肖其人而止。明白正大，俾万几之暇，一览无余，斯章奏之体也。一曰矢献替之忱。言官因事纳言，非欲言而索事。言期于利社稷，不必矜名节；言期于明是非，不必附清流。使朝廷得受言之利，而人臣无进言之名，斯献替之帎也。至𠰥𢾗年郁结，一旦遭逢，体下心而茹纳之。所望于当宁者亦有二：尊严之下，稍有逆耳，谁不神慑。温旨而询，和颜而受，乃听言之道宜然，是御下之威宜霁也。人有瑕瑜，言岂无醇驳。听其所可听以沛江河之决，置其不可听以示山泽之虚，乃众思之集宜然，是兼收之益宜弘也。如是则明良喜起，唐虞即在今日矣。奉旨所奏，进言纳谏，有俾交济之道。下所司知之。庚申，兰州黄河清，凡三日。给事中杨涟奏申明礼制四事，一曰正朝廷严肃之礼，言年来防卫废池，出入无禁，皇城之内，摩肩掉臂，午门朝见，杂遝无童，甚之班行拜起未终，喧阗如市，岂成法纪，当责成该部及巡视皇城锦衣侍御等官，查明宪典，严加整饬。一曰通君臣接见之礼。言视朝而外，宜复祖制午门朝见之仪。凡机宜要务，与阁部大臣委曲面摘，下至庶僚，分任答应。庶惰窳知儆，职守无旷。一曰明人臣进退之礼。进退贵干自决，黜陟取乎宸断。自今凡经弹劾，即宜覆核。如属风闻，不妨昭雪。若罪状可征，则分别议处。即卿贰大僚、边腹督抚，当以国家事权为重，以臣子体面为轻。宜去者去，宜处者处，无概从格套，曲赐勉留。一曰申章疏入告之体。今百官奏对，尽入御览，当申饬臣僚入告之文，务在情辞晓畅、言简意尽，庶举措有童，劝惩不爽。疏入，不报。辛酉，议大行皇帝尊谥曰范天合道哲肃敦简光文章武安仁止孝显皇帝，庙号神宗。先是，内阁拟谥显宗恭皇帝，廷论未惬。兵科给事中魏应嘉曰：恭乃先朝末运帝谥，于先帝大德不称，乃改今谥。钦天监奏择九月初四日恭上册宝。从之。大学士方从哲言：圣体未愈，伏望清心寡欲，以葆元气。又请皇长子移住慈庆宫，选老成谨厚内侍，付以阿保之任，时与诸臣候宫门外。俄传旨，朕以头目眩晕，四肢软弱、不能动履。待宣御医召卿等来见。给事中王继曾疏言、辽阳饥荒可忧。内地冒破当议。冒破者有二。一曰召募之兵。每募一人、安家行粮、官克八钱。强者入募、弱者候门顶买、已更姓名逃归。复烦勾摄。今召募在辽者巳十八万、则自后可无募也。一曰海运之舟。辽海运艘。底平板薄。非乘风破浪之具。必创为尖底。如闽广摘船。乃可无患。今发造淮阳者。既耗八万金于无用。则造舟尤宜酌也。辽地亢旱。闻山东小米大收。每石值银三钱。请那太仓银十万。给与沿海州郡。收买小米。其次莫如招摘。盖发籴召摘上纳、必有逋负之弊。不如令摘自为生计、能运米万石入辽者。官议重赏。其次莫如屯田。令宿重兵所在、听边海自屯。永不征其入。有水道可通者、外深沟以防御、内引水以溉田。庶为两便。奉旨下部、命户部主事鹿善继管理辽东新饷。户部题：新饷一事，物力竭天下，而安危系辽左。旧止税饷四百余万，今益以新饷五百余万，并收一库，既觉未便。一司目检而手算之，亦拮据不遑，非以专官总理不可。因举善继可任。从之。壬戍，御史郑宗周言：圣躬违和，不胜惊惧。伏祈皇上抑情养性、起居有节、珍重保护、严择御医。仍敕谕阁部大臣二员、科道官各一员、每日恭诣便殿、候安尝薬。将圣心日清、圣躬日固、宗社灵长之运、胥在此矣。不报。宗周又与刑部主事孙朝肃、徐仪世皆上书内阁、请调护圣躬、册立东宫。谕礼部加恩在京文武群臣军民人等。补六月大选，户部尚书李汝华疏言：国家惟正之供，自合输将；度支出入之经，何取朽蠹？如各库所入者，其据为窟、缘为市、漏为巵者，何可胜言！当敕巡视官，亲核其𢾗，宽劳民于外，解酌改折以济边。此救时之急着也。奉旨工兴，需用浩烦；又各衙门典礼急需，尔部酌量缓急，遵诏折征。四十八年以后，各省直仍派解本色应用，不必差官查看。顺义王卜石兔下番僧喇麻请给敕，命予之以登极诏。命翰林院编修刘鸿训、礼科给事中杨道寅往朝鲜开读。御史冯三元疏陈边事，略曰：法有积敝，不可不除；人以应卒，不可不傋。民之剥也，赀官为甚，则事例为之滥觞也；军之剥也，债帅为甚，则职方为之开窦也。起家于赀，惟贿是求，将以债取，宁无克剥。至𠰥辽东一事，天下视以安危。今羽檄征兵，飞刍挽粟，水陆兼输。调募并用。原膏火自煎。秋潦易尽。此立罄之术也。兵贵善谋。岂必待十八万𢾗足而后有为哉。经臣别有长虑。非职所知。据其告病之辞。似亦强弩之末。伏乞敕简才望可任边事𢾗人。分列六部。内为赞襄之助。外为不测之需。一但有急。取资，左右不致张皇失措。不然，疆场重寄，祗此一人，非万全虑也。不报。甲子，定封皇弟瑞王于汉中府、惠王干平阳府、桂王于东昌府。惠王乞改荆州，桂王乞改衡州。从之。命礼部左侍郎何宗彦、刘一燝、右侍郎韩爌俱礼部尚书兼东阁大学士，入阁辨事。左府都督佥事郑养性疏请收回皇贵妃封后成命，久之乃允。乙丑，起原任大学士叶向高于家。以南京礼部尚书朱国祚为大学士，入阁办事。户部督饷主事杨嗣昌疏论饷源，言：臣观淮比之民，饥抢纷然；至于江南，汹汹嗷嗷。窃谓今日不独有事辽东，师行粮食，当思结局。抑且顾瞻闾左，民穷财尽，当讲开源，物极必反。闾阎有敦本尚实之思，而不能以匹夫之微，丕振风气，道穷则变。户部有提纲挈领之务，而不能以一切之法，遍合时宜。是在省直抚、按诸臣随地讲求，当身干办，以足食者足兵、裕民者裕国，或庶乎其有济也。不然，辽事一日未息，新饷一日难停。今百姓尚知讨贼，尚可催科，将来只恐百姓自已作贼，谁为我用？今日理财二字，不宜讳言，君臣决当猛省，而后民生可厚、国耻可雪。

疏入，下部升礼部左侍郎，孙如游本部尚书。丙寅，谕免永顺、宣、大、山西等处逋税及通湾房租。戊辰，上御暖阁，召内阁勋爵部院大臣、吏科、河南道官至御榻前，诸臣亲聆天语，问安论薬。以阁臣从哲请，命皇长子出见诸臣，回奏天资英伟，社稷之福。上大悦。虏犯甘肃，副总兵薛永寿、千户马永禄等拒却之。庚午，𥙊夕月坛，遣恭顺侯吴汝胤代献。回奏陪𥙊者寥寥仅六人。上怒，严旨切责。议上皇妣孝端皇后及圣母皇贵妃尊谥。先是，上以将届祔葬祔庙之期，谕礼部拟谥。至是，议进孝端皇后尊谥曰孝端贞恪庄惠仁明嫓天毓圣显皇后。圣母温肃端静纯懿皇贵妃尊谥曰孝请温懿敬让贞慈参天胤圣皇太后。钦天监奏、择于九月二十八日大行皇帝同圣母梓宫发引。从之。给事中杨涟疏陈圣躬违和之由、保摄万安之法。略言：十二日诸臣见天颜顿减。不似登极之初。十六日，奉有不能动履之谕，各相惊骇，不知其故。十七日，大选内官，出言违豫之故，因知外庭所传进御不节，流言绝谬，乃是崔文升用薬差误所致。宜发司礼监䆒问处分，并祈召皇长子同诸王子承颜导喜于前，以发天性之真和。又择一二通书吏大义内臣，诵说古圣帝明王通快可喜之事，以清宸听，自获勿薬之庆。又接都督佥事郑养性恳改封后成命之疏。此一事也，祖宗典制难干圣明当已有裁决。得旨朕母皇贵妃进封皇后。朕遵皇考遗嘱。昨允养性所奏，已辍旨不行。外庭不得再行渎扰。其御薬房提督崔文升已有旨皇长子，择有端人，朕已知之。给事中魏应嘉疏：刑赏治天下之大法，而尤重于用兵。罪弁李如柏、李如桢丧师失地，诡辩幸脱，此而不诛，是谓无法。乞逮下法司鞫问，明正典刑。不然，大吏骄蹇，文武全躯，兵攜饷匮，内患将至。不报。御史左光斗请赈辽东饥寒，言：辽、左荒旱，米粟踊贵，不患无银，患无用银之处。惟急截漕粮二十万石，乘风汛之便，运至彼处，此救荒苐一着也。征调各兵，夏秋过都，匪惟无坚甲，乃更无寸缕久戍客兵，转盻隆冬，请发帑二十万敕，户部令廉干司官𨒪置布花解赴给之，此又救寒第一着也。不报。户部请𣸸设海运兵备，驻扎淮安往来津闸间，专理运事。从之。谕礼部议加恭静端懿温惠元妃郭氏及昭肃恭和章懿才人王氏尊号。先是，上谓内阁曰：朕妃郭氏、才人王氏俱侍奉年久。朕念其勤敏，各追封为皇后。部臣疏谓：皇上登嗣大宝，元妃宜进俪尊之名。元子正位青宫，才人应酌加封之典。得旨议谥。礼部请相度元妃坟园，并议才人祔葬事。宜有旨王、才人祔葬从容详议具奏。辛未，上疾弥留，召大学士方从哲、刘一憬、韩爌及英国公张惟贤，尚书周嘉谟、李汝华、孙如游、黄家善、黄克儹，左都御史张问达，都给事中范济世、杨涟，御史顾慥于乾清宫。上御东暖阁，倚榻凭几，皇长子侍立。诸臣问安毕，上命诸臣前，连云：朕见卿等甚喜。又云：朕在东宫感寒症、调理未痊。值皇考妣相继大丧、典礼殷烦、悲伤劳苦所致。皇长子承旨再申前谕。上又谕册封选侍李氏为皇贵妃。尚书孙如游言、二后封谥、东宫册立诸典礼、当次第举行。诸臣叩头而退。户部尚书李汝华言、辽地亢旱既极、军民倒悬可虞。辽东经岁需米豆二百万石，今时值旱荒，非复截漕召买，不可以济旦夕。上曰：截漕及召买米豆，俱依议行。内外诸臣务皆同心共济，无得争执推诿，致误军机。加大学士方从哲少保，改户部尚书，武英殿，仍赐银蟒。上命吏部加恩东宫讲官范谦等三十五人，见任在籍者优擢起用，其故者恤荫，以示念讲幄旧臣之意。开定陵隧道，遣侍郎王永光行礼。右谕德张鼐疏请调民力以裨边计，言：自辽左用兵，竭天下而供一方，兵无了局，民无息期，徵调络绎，百屋昼惊，则有援兵之苦，兵符火𨒪、派户千丁、募卒在逃、里排连坐、则有募兵之苦。荷戈忍饥、亡命山谷、彷徨无归、弯刀相聚、则有逃兵之苦。而又出山海关外。其萧条风景、即同鬼方。塞草连天、膏瘦无秽、民安有田土官牌夜呼、使事如织。防护迎送、酒浆供传、民安有暇日？鞭驴驾牛，循环往来，间关趋挽，顷刻靡停，民安有剩力？强军设防，弱运赶运，大户供办，小户贴钱，民安有藏蓄？城堡鸡犬无声，亭障村烟断绝，不可不赈恤也。赈恤之法，莫大于垦荒田而广开种。皇上诚捐𢾗十万金而劝之耕，俾小民牛种有本，雇募有人，东作有时，各肆力南亩，不半年而禾黍成熟，人人饱暖，此辽东持久用兵之长计也。至于屯田之事亦备矣。募兵屯种，苐一策也。游食之人，募之战则散，募之耕则就矣。建置田官而专责其事，则事易成，又一法也。择将而屯，使所领卫兵耕作而兼训练，又一法也。拣兵而屯，摘戍卒不任战事者，俾事耕稼，又一法也。蠲除子粒而屯，凡抛荒空地，不拘军民土客，尽力开垦，永不起科，又一法也。免罪而屯，释赃罪吏，给之耒耜、牛种而岁收粟以省度支钱，又一法也。赐官级而屯，但能多垦田几百亩。即授以官。仍赏赉之。又一法也。臣观辽左之费用如大海。中外之运输如逝波。亦安有了期而得不为中国根本计哉。若夫经臣熊廷弼分兵屯练。选将用人。和睦行阵。爱惜军士。扼吭捣虚。出奇制敌。亦望皇上并千玺书内责成之疏。上，下所司详议具奏。甲戍，上再召辅臣方从哲等十三员于乾清宫，诸臣问安异，上仍谕册立皇贵妃。从哲等对以册储原卜期宜移近，蚤峻吉典，以慰圣怀。上因顾皇长子谕曰：卿等辅佐为尧舜。又语及寿宫，辅臣以皇考山陵工有次第对，上自指云：是朕寿宫。诸臣言：圣寿无强，何遽及此？上仍谕要紧者再，因问：有鸿胪寺官进薬何在？辅臣奏：寺丞李可灼自云仙丹，臣等未敢轻信。上即命中使传宣，诸臣退出。可灼至，同进诊视。上命进薬诸臣复出，令可灼与诸御医摘确未决。辅臣刘一燝言其乡两人同用此丸、一损一益、非万全薬。礼臣孙如游言、此大有关系、未可轻易。上命趣之。诸臣复入。可灼调薬进。上饮毕。曰。朕欲少休。诸臣出宫门。可灼各御医留日晚出。辅臣邀询之。

可灼言上恐药力歇、欲再进一丸。诸医言不宜。骤传趣益急。因再进讫。至次日五鼓，宣召急，诸臣趋进，而上以邜刻上宾矣。九月乙亥朔，上崩于乾清宫。戊寅，颁遗诏曰：朕以眇躬，嗣登大宝，夙夜祗惧，罔敢宁居于凡。用人行政，遵奉皇考遗命，力疾举行。哀劳交瘁，奄至弥留。定𢾗莫移，考终何憾。但念朕缵承洪绪。茕疚方新。志业未就。所期缵述、端属后贤。皇长子茂质英资、克荷神器。宜蚤嗣皇帝位。其守祖宗彛宪。亲贤勤学、立政安民。朝讲一遵典制。寇婚择吉蚤行。出入起居、倍宜兢慎。左右侍御、务近端良。内外文武百执事之人、同心勰赞、永保基图。朕从皇考在天之灵、陟降鉴观、于志毕矣。丧礼依旧制、以日易月、二十七日释服。毋禁民间音乐嫁娶。宗室亲郡王、藩屏重寄、不可辄离封域。督抚镇都布按三司官员、地方攸击、不许擅离职守。间丧之日、止于本处哭临三日。进香。遣官代行。卫所府州县土官俱免进香。诏谕中外，咸使闻知。上在位一月。寿三十九。十月，上尊谥曰崇天契道英睿恭纯宪文景武渊仁懿孝贞皇帝。庙号光宗。明年九月，葬庆陵。

论曰：有天之天，有人之天。国步艰难，贤皇短祚，以历年之延促而杜稷系之。安危者，天之所为，人谋不得而与焉也。长君无禄，鼎湖踵泣，抵巇乐祸之徒窥伺急于呼吸。幸而国灵未坠，嗣命方新尔时之贤人君子，喜功者不可乘之以为功，爱名者不可因之以为名。苟其乘而因之为功名焉者，小人将有以抵我之巇。而乐其祸之所自始。何则。熏鼠者滋其伤，骑虎者难为下。以非常之功名，而欲诛人以乱臣贼子之实以成之，其重而不反者几希。此则人谋之不藏。而未可咎天之殄瘁人国也。方贞皇帝潜惕青宫，阅有年岁。妖书未已。继以挺击。慈父孝子之心。几无解于气节功名之口赖神庙深几持重。贞皇委蛇遵晦。天伦乐聚。遂巩苞桑。假令当日嫌疑株引。先发为谋。夜半之啼易工。慱望之瑕可伺。虽使忠义之牍。叹为知言。所伤已大。国家事变之至。固有谈笑弭之。深于号泣者。谁谓圣哲之聪明。不迈越伦等哉。贞皇大渐，选侍褰衣，促封虽出儿女微情，势同劫制。杨忠烈率先排闼，扶正宸极，即吕端之升殿审视，韩𤦺之当御撤帘，捧日之烈，昔人何以远过？向使书笏无惭，垂旒有象，推宫车簪履之宠，冺掖庭怙逼之嫌，恩至义尽，谁得起而媒其隙者乎？夫当邦家不造，瀳告闵凶，𮤲厥雌晨，正我龙见。大臣处变当然，情非得已。若夫丽剑之疑，追伤国本，尝药之讨，重损正终。即令片言伸义，二庙在天之灵，犹或无辞隐恫，奈何披绳无已，声讨盈庭，乱贼之追，有同穷寇。一时玄黄之侣，亟籍神丛，甘心反狱。诸君子犹得以骈首游魂，告无罪于万世。设使焲灶无灵，亨升在列，允厥执言之义，引经附律，将而不免，不至赤骊戚之族，磔崔、庆之党，喋血宫府，惊震山陵，其势固有不可已者，不知诸君子又将何以处此？语曰：不为不可成，不为不可复。诸君子挟其忠正之气。一往不顾。以居夫不可居之功名。几于自发杀机至与社稷同尽。又自悲矣。夫以贞皇之盛德天锡阅历艰虞。贤奸之辨既清。名实之涂将厉。当神庙之末。诸君子怀忠莫效。散成方隅。标格自矜。靡情锄击。至于封疆坐蹙，而泛然莫任其责。幸而神明长世，众正彚征，必将厉厥威神，以收其旁溢之气，覃核厥施，干扶大命。何至猝悼号弓，漫甘从穴，徒矢怀于鹯逐，同惩祸于雉离。西曹之血肉方飞，东境之烽𤇆旋逼，而国事抑已去而不可为矣。《诗》云：君子实维，秉心无兢。谁生厉阶，至今为梗。呜呼！此亦诸君子既定之天也，而责其人定以胜之，岂不悖哉！

挺击论

《论》曰：小人托言省事，而刺　君子为好名，故为首鼠两端，为寒蝉、为仗马、为隙中之观斗，虽喋血剚戈之变交乎前，彼方泄泄观望，图便利，自脱免而有发难端，倡大义，且群咻之以为立异、倾危戕夺之谋。所以屡见于当世也。嗟乎！安得𢾗好名者、而发愤扼腕、昌言其间哉。以青官严重地，而狂夫白掊历阶而上，如升虚邑。当事者诡为宫闱过虑混拟风癫欲死一张，差以灭口。王之宷首为执言，遂犯群怒、噫狱情虽隐。始谳为定。彼初鞫张差者、刘廷元也。迹𠰥风癫、貌实点猾。𠑊为谩词以媚宫闱。而持两可以逃公议。公议熄、则风癫已足毕其说。公议沸、则黠猾巳先发其端。甚矣。廷元工为身谋。而不知千古之大义也。使差而果风癫也。何难质言以告主，坐以本律，尸诸东市，足省后日之纷呶。纵有疑者，而癫形可验，万目共击。况有蓟州移文，在当日储宫𧇖音，亦止一决。孰能于决差之后，以纵贼不讨罪廷元，而奈何妄言黠猾，以启通国之猜阻也哉？使差而果黠猾，则严刑讯鞫，务得情实。傥事由郑氏，则据实上陈，以待君相之善处。瞽瞍杀人，皋陶不能隐也，况斤斤为一妃戚，讳倾储之大恶乎？即使差实黠猾，而欲以风癫文之，以息大狱，省株连、全骨肉，亦宜确言风癫，不赘他词。而囚差以待上旨，或大廷公验，而以蓟州原申晓万众，𨒪为处决可塞众喙。木有阴持两端，首鼠自便，曾不虑隐忧过计之士。蜂起而乘其后也。是役也，有不可知者四，有无可奈何者三，有万难悬断者二。神庙虽无夺嫡之𥝠，而不意有并宠之迹。册立迟迟，普天忧愤，安知非奸人图侥幸，事成而归罪成济，不成则以风癫解，此不可知者一。幸闯门及阶，仅伤内䜿，万一僵宝，瑟触殿柱，此时庸庸诸臣，亦不过籍口省事、塞默而已。震器坐移，隐奸孰发？此不可知者二。人谓弑逆之举，秘若鬼蜮，胡不为反斗淬七剑侠飞行之叵测，而徒恃一狂夫，寸挺白日，𨂻必败之地。不知郑国泰辈庸而狡，以为徒手旧抟，且假风癫，觊自解免，此不可知者三。祸变固难料，赵穿弑君，而天下以疑赵盾，许伯病薨，而天下以咎世子。又安知非事出偶然，适中其会，遂成大疑而不解？此不可知者四。母爱子抱，自古道之。即令仓卒祸中。前星失耀。神皇安肯。䆒贯高之主谋。信江充之穷治。储位默移。百㖨何赖。此无可奈何者一。况复颈血不溅。副车空击。癫语满篇。事如风影。欲穷䆒主使如王之宷。将必族外戚。去爱妃。除亲籓。太子多羽翼已成之势。神皇有食寝不甘之忧。亏孝伤慈，申生、季札之所不为也，而何以为君？此无可奈何者二。纵事有主名，犹难径遂。今徒鍜錬一妄男子，彷髴子虚，亡是啽呓号呶，有所攀指，人谁服之？此无可柰何者三。且事出意外，理非习睹，以平日猜嫌之形，揣摩幽隐，侧目郑氏十人而九。我欲排天下清议，而执风癫为是，是偃然媚爱妃、戴藩王、仇储宫、逢君恶，恶声骈至，为世聊人，虽有安全调护之苦衷，谁其谅我？此万难悬断者一。我欲发奸摘隐，而斥风癫为非，又必蔓连宫闱，震惊宸御。人臣无隽大夫之经术，张廷尉之持平，而以臆决天下事，几何其不弭祸而激祸，虑患而酿患也哉？此万难悬断者二。以四不可知，三无可奈何，二难悬断，此千古之疑狱也。而当时不以为疑，横口所谭，纷然聚讼。一则曰翼东宫，一则曰图定策，一则曰全骨肉，一则曰媚宫闱。我敢一言剂之：曰：执法纪者，不得不请穷治以折奸萌而安国本；秉国成者，不得不务包荒以全大体而慰君心。是时诸法司未闻侃侃持正者，仅一王之宷倡言：不癫不风，有心有胆，大臣不言，而小臣言之。众恶其立异也，共指为笼络张差，教导言语。夫既可笼络，可教导，是其人诚不风癫，而刘廷元所云黠猾也，乃复以之宷为矫诬，不已过乎！首辅方从哲噤无一言以调护主持。幸神皇刚断立决，张差兼毙两䜿，圣明举措，自异恒常，而我终疑其太弛。盖神皇实有旨严䆒主使，恨臣下奉行不至，仅以厐、刘当之，使更殛𢾗人以寒奸胆，而后一主休息，以全国体，杜祸源，三案可一案决也。而惜乎其未及也。彼借口田叔治梁狱，然叔必索羊胜、公孙诡，乃为奏解，岂漫无指究，亟函烧梁狱词哉？论曰：三案何昉挺击昉乎？不知非挺击昉也，咎在神庙不早立太子，艳妃煽处，爱子并统，积累酝酿，以开天下之疑，而贻祸遂𠰥。是烈也。人心惟无疑则已，一有疑，则载鬼得堡，影响猜贰，皆足以淆众虑而发难端。而况宫门之挺，奋击于前，寒热之剂，妄投于后，封后垂帘之语，溷扰其间耶？此时忠臣义士，不得不奋呼疾争，以破奸邪之胆；朝廷不得不持重调护，以图镇定之谋。尝稽古储贰之变，亦往往有之。非上有明主，下有心计，臣不能维持而断决焉。汉高爱戚妃，欲易太子，当日张留侯燕居深念，假重四皓，太子得不易，而汉高不失为明主，所谓羽翼已成者，岂畏四皓哉？诚心，指留侯辈也。唐德宗爱舒王，欲易太子，当日李邺侯委曲进说，以宗族保太子，太子得不易，而德宗亦不失为明主。秦政废扶苏，时任奸相李斯，扶蘓安得复？汉江充譛太子，时任愚相刘屈氂，太子安得白？神宗建储稍缓，三王并封王，太仓悔过挽回，功不相掩，申相乘便，从臾有劳。大分已定，异变猝发。是时秉钧，实属方德清，既不能造辟纳牖，以摘善全之术，复不能审机宜𨒪断决，以破天下之疑，徒一疏再疏，以了故事。幸神宗刚明宸断，远定，召群臣见太子，拊摩慰谕，出于至情，随磔三凶，葛藤立斩，宫闱绝惊疑之患，中外冺指摘之端。从哲身都鼎铉，独不能早出一语以定国是耶？即曰：君臣疏隔，蔑从请命。彼慈庆对临，良会难逢，天语蔼然，如家人父子。从哲颇蒙眷注，未闻发摅胸臆。苐唯唯将顺。𢾗语未终。逡巡欲起。如此大臣人主安得不厌倦。安得不疏隔。安得不深居高拱叩阍不得哉。神皇外示沉嘿。内蕴机明。召对𢾗言。琅琅神断。诚令首鼠者无所赞一语。故三案终始溷乱。惟挺击一事。虽乏心计。臣，犹得明主开诚心，断众惑，差快人意。及后红丸移宫，茫无主持，纷呶日滋，党论遂亟。一则曰图富贵，再则曰图定策，举公正发愤之士，一纲尽之，而位降揆宰者，坐受　弹𠰥㒺闻知。呜呼！天下非有暴秦之衅，而宫中不无指鹿之奸，笑死战者，无保身之智，而甘恋位者享庸庸之福，以视秦斯汉氂，相去几何哉！夫负大臣之名，莫效维持之力，而更结奥援以倾众正，昌言者为邪党，附和者为同志，玉之宷以考察黜，孙慎行以病免，驯至杨、左之狱，惨极今古，未必皆出自从哲。实从哲秉国成时，持不断之议，以开群枉之门也。吁！人咸谓神庙深居简出。上下不交。酿𢾗世痿痹不振之祸。不知神庙处分挺击、肃然乾断。臣民骇服。岂丛脞之主也哉。唯神庙非丛脞之君、而从哲实痿痹之相。猥云顾命、游历三朝。酿祻未见于天下、而难端先发于宫禁。使熹庙英断，有𠰥神皇红丸移宫两案，何至盈廷水火，几成党祻，长奸宵之虐焰耶。惜付托非人，主少国疑，贻患遂烈，可为长叹者此也。

红丸论

《论》曰：大渐非投薬之时。宫寝无用丸之例。鸿胪非用薬之官，不效无赏医之理。虽有百口，不能为可灼解。虽有百口，亦不能为从哲解。然古之与大逆谋非常者，多出于巨奸大猾。从哲一不学无术，非其人也。当可灼自荐时，慞惶回惑，不能峻斥，徒令勋戚大臣议。及帝宣，可灼不能力阻，一进再进，熟视不言，坐令夕进薬而朝上仙。夫家人亲友间遇有疾病，用医薬犹再四商确，不使误投。自为辅相，视主危急，试不测之方，而噤不发一语，则将用彼相乎？嗟乎！从哲自有应得之罪，谓从哲弑逆，必不受也。是时众所指目郑养性、崔文升辈，皆庸驽下材，从哲何所恃以张逆羽？即欲图不轨，毒饼鸩爵，何事不可为？而当广廷稠众，指称九方，上达宸听，明言露词，播闲遐迩，图不轨者若是乎？故曰：谓从哲弑逆，必不受也。迨夫鼎湖既泣，普天悲愤，从哲不能阻妄投于前，则当伸国法于后，使可灼薬效则立富贵；薬不效，则膏斧钺，令后人不敢以人主身命图侥幸。即念其爱君，意本无他，庸医杀人，罪宜加等，乃不诛不罚，而膴赏是颁，众议哗然，拟旨温遣，遂贻纷纷之论，曰从哲弑逆。乃从哲言，可灼进薬之初曾，令与勋戚大臣议，明已非专决，是以弑逆之罪嫁诸大臣也。赏可灼，谓旨出自帝，是以弑逆之事，嫁诸嗣天子也。病狂丧心，周章失措，何怪一时忠愤之士，感激过当，而附和之徒，一倡百应，从哲几无完肤。乃崔、郑诸人，反𠰥晏然事外者，非从哲处分失宜，以自取戾，而弑逆实罪，卒无可措耶？琐尾之徒，从而𧬈訾，祖挺击时，力主风癫，故智厚为从哲解，且厚为可灼解，自谓省事，而不知已列于奸邪矣，又何辞乌？独是明末积习大臣一被论辄，杜门辄乞骸骨，角巾归里。从哲为举朝攻讦，几无以自容，非止红丸自挺击聚讼，彼已俨然久秉国成矣。而腼颜朝端，曾不逊避，请封移宫，犹挂弹章，徒供士大夫唾骂，谓非有奥援不可也。然䆒之不过一不学无术、恋禄固宠之庸人尔。位遵品猥，众恶攸归，红丸票旨，仓皇颠错，呶呶群起，曰：从哲弑逆，从哲弑逆，是未足以服从哲也。

论曰：国家不幸有奸臣，尢不幸有庸臣，奸臣决裂，祸𨒪而易见；庸臣酝酿，祸迟而滋蔓。彼奸臣者，谋必已倡，权必已擅，祸亦必已受。庸臣谋不能倡也而能和，权不能擅也而能附，身不必受祸也，而喜嫁。祻方从哲，庸之尤也。可灼未召之前，奏请谨医药矣；而可灼既召之后，知丸之不可进也，而任投不测之饵，且姑令与多官议也，何为及进薬，帝崩，谬赏可灼，借曰先皇遗命，奚不可力沮之，嗣君也。然则从哲非直庸也，庸与奸参半者也。其请谨医薬之疏，非忠也。若曰我苐投此疏，后虽有不可知，我可高卧勿问也。曰向固已请谨医药也，令与多官议，非慎也。𠰥曰：我既有此议，后虽有不可知，我可高卧勿问也。曰：向固已令多官议也，其赏可灼，非误也。𠰥曰：此旨传自先帝，主自嗣皇，宰相不过奉行尺一也。噫所贵有相臣者，定危疑，决众虑，若网在纲，弓在檠，㒺弗振，肃，匡敕也。乌用此首鼠两端、茫无定画之相臣为哉？且非第红丸也，挺击之变，迫于人言，一疏再疏，以了故事也。移宫之议，迫于人言，一揭再揭，以谢众责也。封后之事，不能效引烛焚诏之李沆，而姑查例也。丁已之察，不能效力救唐介之文彦慱，而噤不语也。约略平生大概。多左右牵顾之情。鲜独断果行之勇。有濡迟畏事之意。无昌言犯难之心。盖自张江陵任事揽权。一败涂地。后之继者。务以张为戒宁为模棱。为伴食。不敢𥝠自振刷。以招威福自恣之疑。所谓不倡而和。不擅而附。操养拙守雌之术。处群疑众难之时，坐使国是日淆，谪责交萃，挺击移宫，不过以濡缓被议。而红丸之进，可灼之赏，诛心者径起，攻之以弑逆。乃始嫁之会，议诸火臣，卒嫁之嗣君之令，旨而已无与。故曰庸与奸参半也。然而䆒竟庸也，彼奸臣也，谋必已出，权必已擅，祸亦必已受，即为莽、冀之毒，成济侯、景之逆，事止一身。惟庸则不敢为非常之事，而善养成非常之祻，且善起天下非常之疑。及事起而自居无罪，分责于人，必不肯首发一议，独行一断，而天下已孰窥其肺腑也。则从哲之谓也，国家之大不幸也。

移宫论

《论》曰：当光庙之在青宫也，孝端皇后已宾天，而郑妃实有夺嫡之渐。熹庙之未正位也，孝元、孝和皆蚤逝，而李选侍实蓄专制之心。况闻选侍乃郑氏之𥝠人也。郑氏以母爱子抱之势，骎骎乎有夺长之意，特惮公议，碍祖制而止邀求封后，志颇叵测。所营不遂而不能得之于身者，仍欲得之于选侍。使选侍凭宠日贵，一旦有大故，侈然母位之尊，挟制嗣君，上无两宫尊重之势，以压嫔嫱之宠，又无长君英发之望，以慑柔暗之奸，外无威重大臣，侃侃正色以寝宫闱之觊觎。选侍尊而郑妃益尊，两奸相济，箝幼主，布羽翼，结外庭，除异已，垂帘称制，势亦宜有。纵曰：李氏无当年吕、武之雄黠，然加以郑氏三十年宫寝蟠踞之奸，交煽为虐，何所不至？况大行已崩，嗣主未立，而窃踞天子之宫，坐待名封之及，借使踞宫不移，封号蚤定，而嗣君即位，将仍居慈庆宫乎？是以当阳英主，避先朝一嫔御也，将同居乾清乎？是必母事选侍，而盘踞益坚。纵不能效垂帘称制之为，而自居保护恩𥝠之素，连通郑妃，互相眩惑，祸曷可穷？且选侍移宫之日，逼嗣君即位之期，此而不移，更于何日？乃持邪说者曰：宫自当移，宁俟迫而后移。吁！至是而尚谓迫邪？持邪说者又曰：选侍不闻命，不敢擅移。吁！谓选侍恭顺如此耶？选侍方将力阻嗣君，使不得见诸大臣，而肯虔候嗣君之命，退处别宫耶？及廷臣交章，杨、左愤争，始得即日搬移之旨。选侍失势，故踉跄而徙避尔。使选侍无异志，知大体，大行既崩，启闻嗣主，乾清尊严，非一介官妾所宜据，乞迁别宫，以终天年。嗣主因而择善处，加优礼，以全先皇之爱，情义交尽，何至纷纷？且考神庙大婚，慈圣皇太后亦必迁宫，以避宸居之重，何有一未封之选侍。况熹庙是时年已十六，大婚期近，何籍选侍之抚护而恋恋不出也。哉当日倡议力争，肃清宫禁诸臣，不可谓无功也，而迹其行事，亦不可谓无过。古大臣安国家，定社稷，必孤行一意，而不作缘于群小。方熹庙之任慈庆也，宫闱隔绝，必得内臣之知事体者，传道语言，参详批答，而王安实其人也。诸臣非王安无以知李氏之悍恣，非王安无以道意于嗣君，非王安无以处分于宫寝，中外应和，实有其迹。重以汪文言佻轻小才，奔走承悦，诸公遂入其彀中。王安既斥，全局渐变。汪文言一败而沦胥溺矣。向使诸公不假王安为奥援，如宋韩𤦺立英宗故事，约顾命诸大臣直宿宫门，旦夕请见，择柔谨内侍，从容善辞，以移选侍于别殿，毋致惊惶迫遽，有伤嗣天子笃念先皇之心，既移之后，冺然无言，殷然加意，不必一谕再谕，暴掦选侍之过恶，以滋天下揣摹之惑。即有奸人欲翻案肆诬涅必不能以交结内侍，植党居功，为诸公罪也。计不出此，而因缘习熟，竟贻小人口实。夫杨、左诸君子，烈烈孤忠，岂有意攀援中贵，而事会所遭，适然相助，其迹若𥝠，而意实公也。宁虑事定之后，𧬈訾之口起，而媒孽其短长哉。彼夫功名之士，当事机之会，牢络权奸以为我用，有不必屑屑较邪正而慎交通者。诸公皆气节之士也，植立最高，建𥪡最大，必不稍假借，而令后人有遗议，乃以千秋气节，而效功名之士之所为，使仇口诬蔑，正人短气，吾不能不为诸公致憾云。

论曰：国家不幸而有大故，内有母后尊隆之势，则庶孽不敢萌异心；外有大臣严重之威，则宵小不敢营𥝠窦。光、熹之间，鼎湖再泣，坤宁无母仪之贵，台阁鲜威望之臣。长孙嗣统类昌邑之清狂，庶子承藩，多如意之窥伺。一二宰辅大僚，庸庸保位，小人乘间，巇择枯菀，实系有徒。非台省诸公昌言扼揽，冲龄嗣主托在宫嫔，隐𧏾伏奸，孰可意料？纵家法森严，万无他虑，得不启天下忠臣义士之隐忧？哉移宫之举，杨、左之功可揭日月也，而卒来居功之谤，窃疑诸君子亦有可责备之道三焉。外廷孚号，共持大义，移宫旨降，选侍自无敢违者，而王安、汪文言可不必作，缘一也。选侍一孱妇尔，不达事体，亳无笼络。光庙在时，凭宠恣肆，则有之无能为也。垂帘称制，谈何容易。诸君子慞惶太甚，声号太急，几以为吕雉复生、武照再出，二也。移宫之际，尚宜委婉，恩礼两尽，乃逼期候旨，情事仓惶，此不过迁一旧宫嫔尔，胡为纷纷？三也。有是三者，遂贻宵人口实，指为希图定策、借事邀名，且举挺击红丸、建言愤争诸臣，一网尽之。夫事关国本，由来有日。𪫺壬欲入人罪，何患无辞，而顾持苛论？盖古大臣奠安宗社，从容沉静，大纷大疑，片言立决，不示人以张皇之态；及事定而口不言功，处𬭚养嘿，不贻人以非议之端。三案诸君子诚其人也。然未免感愤过当，奸邪侧目，及事定，又不能嘿嘿，屡疏自鸣，且为同辈鸣。挺击为王之宷也，红丸为孙慎行也，移宫为杨涟、左光斗也，而杨、左受祻独惨，则以中有焲灶之奸，而杨、左实攻之亟也。其罪杨、左以熊廷弼贿事，而意不在贿也。𠰥曰：尔何为借移宫亟图定策功？意并不在移宫也。𠰥曰：尔何为齿路马，攻社鼠？尔能借事以邀功，我亦借事以泄愤。向使杨、左以交王安者交魏珰，将不次峻擢，以成定策之名矣。何至殒身捶楚，而下千古孤忠之涙耶？乃毅然不回，视死如饴，始知交王安为国也，非为身谋也。使天下安，社稷固，虽加以恶名，置身九死而勿悔，古所谓社稷臣，盖𠰥是夫。

三案总论

论曰：为挺击之说者曰：辨风癫者为忠，而主风癫者非忠。为红丸之说者曰：穷䆒主使者为忠，宽治可灼者非忠。为移宫之说者曰：安嗣君者为忠，而安选侍者非忠。诸君子方明目张胆，昌言不讳，为防微杜渐之图，而𧬈訾之徒已窃伺而乘其后。𠰥曰：本非为辨风癫也，离间宫闱，而立异以邀名也，非为䆒主使也。诬大行以恶名，而目嗣君以许世子也；非为安嗣君也，急图定策功，而不知陥天子以不孝也。夫诸君子执持甚正，何俟原心诛意之文；大节克全，忍施吹垢索瘢之论。乃议论激而水火分，意气兴而朋党立。君子斥小人为邪，小人亦斥君子为邪。吾夷考之挺击之变，辨风癫者，惟王之宷，而主风癫者十人而九。红丸之议，穷主使者十人而九。而宽可灼者，惟方从哲。移宫之役，安嗣君者十人而九，而安选侍者惟贾继春。何红丸移宫，执言盈廷，而挺击持正之少也。挺击有神皇以主持于上。势不能去爱妃族外戚而戮藩王。兼之慈庆召对，群疑立剖之宷。感愤发奸不可无。而蚤斩葛藤。亦未为失也。至可灼以御躬而试奇薬。选侍以宫嫔而抗嗣皇。隐奸窃发。长此安穷。中外危疑。孚号共厉。是时亟倡危言以破奸胆。犹虑不能弭后忧。而乃有㖇嚅持异议者。是尚有人心也。哉方从哲贾继春之罪不胜诛也。而贾继春尢甚。何也。继春之入都门。在移宫之后。而疏请安选侍。在群奸之先。自谓宫既移，不可无此说以全天子止孝之名。不知欲倾众正者，得继春之说而缘附之。翻移宫之局。立贪功邀利之名、以眩冲主之听闻。而二三君子坐赇追贓，遂莫救夫血溅狱门之祸。彼方从哲，不过误尔。及大渐而惧累已因宽可灼以为自宽地。其机尚浅。其流毒尚微。自继春疏上。而诸君子祸机遂伏。且始疏犹谓酌情礼。尽𥝠恩。不无补于圣德。乃后来被召上言。肆詈杨左。且云天地不容。祖宗必殛。乞定爰书以布中外。敕纂修以昭史册。要典之作。仿佛党碑。是时杨左诸公、骨碎血舟。而继春何犹忍厚诬若此。继之者范济世也。济世于移宫时、实选蠕蓄异心。及继春有疏屡进𢾗揭。汲汲以封选侍为辞。缕述先帝之遗言。历𢾗王安之诟谇。词旨委琐。肺肝若烛。当日杨左未败、御史霍锳犹以清正目继春，即左光斗亦以端谨推济世，且以赐环遗继春为憾。是岂欲牢络异已，母树我敌，抑雨人肺肠不易即识耶？盖安选侍者，杨、左之素心也，特未早发尔。使诸君子于移宫之后，即请封选侍，以遵先皇之命，成止孝之隆，则贾、范辈何所挟以肆其谗？请宽选侍之侍御以见没身之敬，则刘朝等安所激以变其局？不幸而为两人先发，遂使焲灶巨奸，借题害正。一则曰图定策功也，一则曰借事邀名而陷天子于不孝也，一则曰植党纳贿也，一则曰与王安、汪文言中外交通也。一二寡识者，或遂谓诸君子意气太激，畛域太明，有受祸之道。夫以逆珰滔天之焰，杨、左辈独奋不反，顾𢾗其罪而攻之，杀身不悔，是岂有功可图乎？名可邀乎？党可植而贿可纳乎？借曰结纳王安，为权利也。使媚逆珰权利当百倍于安，而何为冒死不顾乎？

悲哉！诸君子，大节凛凛，而犹不免无识之疑，是亦见自比于奸谀，设淫词而助之攻也。予观三案于红丸一案殊邑邑，竟亡善断。独于挺击快神皇之处分，移宫怅杨、左之奇烈，不禁吁嘘而不置云。



哲皇帝本纪上

帝讳由校，光宗长子，母选侍王氏。万厉三十三年十一月十四日□□慈庆宫。泰昌元年九月初一日乙亥卯时，大行皇帝崩。诸臣哭临于乾清宫毕，即同英公张惟贤、阁臣刘一燝等于文华殿慰问，随行称贺，择即日午时登极。奉令：旨有郊祀诸大典礼未行，于礼未勰，其令礼部即𨒪具仪以闻。复传旨：大行皇帝未造寝陵，司礼监同内阁、礼部堂上官与同钦天监官往天寿山相择具奏。初四日，吏部等衙门周嘉谟等疏请李选侍移宫，旨令择日行。御史左光斗疏言：内庭之有乾清宫，犹外廷之有皇极殿。惟皇上御天居之，惟皇后配天得共居之。李选侍既非嫡母，又非生母，乃俨然居正宫，而殿下乃居慈庆，断断不可者。倘不早决断，将借抚养之名，行专制之实，武后之祸立见于今日，诚有不忍言者。兵科给事中杨涟疏：登极在即，必无天子居东宫之理。况以天地神明之共主，即两宫圣母若在，亦必加以皇帝尊称。今选侍目无幼主，称曰我哥儿，安得此大不敬话！又李进忠、刘逊、魏进忠等擅开宝库，盗取珍藏；岂必尽取先朝之有而后出宫乎！移宫一事，断在今日。奉旨命：选侍移居哕鸾宫。礼科李𠰥圭疏：为殿下之正位在即，先帝之年号当请恭。惟先帝登极之诏，以明年为泰昌元年。今殿下登极，则明年正月初一即，为殿下纪元之始。宜以今年七月终，止称万厉年号；八月初一起，以至十二月终，改元泰昌。礼侍孙如游以为于理允勰，传示中外臣民遵行。钦赏阁部大臣、英国公及吏科都给事、河南道银币有差，又赏鸿胪寺李可灼银五十两二表里。初六日庚辰，皇长子即位，以明年为天启元年，大赦天下。刑科魏应嘉上疏，大略谓：圣明绍基有永，大臣辅理一新，当以实心任事，以虚心议事，不得稍参意见，昵用𥝠人，俾臣等亦得效他山之石，傋笼中之药。初七日辛已，御史王安舜疏列李可灼进药罪状，不赦，乃蒙皇上颁以赏格，将酬其药价乎？抑酬其起死回生乎？可灼轻于用药之罪固大，而轻荐可灼之罪更不小。宜亟赐正法，以谢先帝。奉旨可灼，殊失敬慎，但亦臣爱君之念，姑从轻罚捧一年。崔文升职司御药，乃朦胧擅进，不忠之罪难免。姑革去秉笔职，衔降内官监奉御。又御史郭如楚疏：钦赏诸大臣中及李可灼。夫赤丸不效，白云遽升。可灼当席稿待罪，乃两朝顾命，遭此殊恩，幺麽赀郎，亦得同赏。功罪不明，体统谓何？壬午，给事中惠世掦劾奏辅臣方从哲十罪无君，当诛。上责以轻诋大臣，有伤国体。从哲奏乞致仕，上温旨留之。癸未，御史伣应春献《万世治安策》，曰保身、曰定志、曰讲学、曰勤政、曰纳谏、曰谨微。愿阁臣以至精至密之心，时通帝座；以至公至虚之心，总持朝纲。斟酌以求至当，担荷以镇危疑。联大小为一心，合宫府为一体，然后天下事惟所干旋，而靡不如意。语曰：权臣不可有，重臣不可无。非权而何以称重也？愿皇上予之以权，丝纶无从中降，阁臣善用其权，意念绝无旁落。右春坊张鼐进初服十事：一曰养身，二曰养性，三曰勤政，四曰敬天，五曰法祖，六曰亲贤，七曰纳谏，八曰信令，九曰恤民，十曰持体。上嘉纳之。甲申，令礼部集文武群臣议上皇祖考大行皇帝尊谥，祗告天地、宗庙、社稷。丙戍后，金兵入抚顺。以袁应泰巡抚辽东御史郑宗周疏言慎择侍臣。以保圣躬。安天下。奉旨李进忠已有处范通孙相降小火者。皇坟司香陈尧臣、孙惟贤、革去管事。照旧奉御司香。户科王继曾请择期开讲旨查旧例。奏行。命法司逮问李如柏、李如祯下狱。如柏自缢死。吏科周朝瑞复职。上谕兵部：辽阳孤危，𣸧为可虑。熊廷弼着益用心料理、多方防御，图胜万全，以舒边患。战守机宜，原不中制。母得推诿，有误事机。癸已，南京太常寺少卿曹珍上言：先帝春秋鼎盛，即涉哀劳。何至一月之间，便尔殂落！道路沸传，以为奸党阴谋，医药杂进。伏思二十年来，忠臣义士受杖受谪以争册立者，正以先帝故尔。此属久蓄逆志，必有一逞，不意仓猝之中，竟售其计。陛下先帝爱子，亦未一问先帝垂没之事，以报地下之恨乎？先是言官论崔文升者甚众，珍始讼言阴谋弑逆矣。戊戍，赤气亘天，自左光斗有收回封妃遗命之请，令旨下礼部再议。已而上即位，礼科给事中暴谦贞抄参寝其事。而诸内侍下狱者，转相攀引，以动摇贵妃郑氏，并及选侍之父从哲等。请自科道所指𢾗人外，勿更收捕。未允。而中外流传、有言选侍自经入公主赴井者。御史贾继春遂上书阁臣。大略谓自古未有新君即位之初、首劝主上以违忤先帝逼逐。庶毋表里交构、罗织不休、如今日之事者。左光斗上言、当先帝上宾之后、人心危疑。臣随公疏。后，有肃宫禁一疏，其时但以安宗庙、定社稷为念，不知其他。今选侍既已移宫，自当存大体、捐小过。若复株连蔓引，使宫闱不安，则于国体不便，亦大非臣等建言初心也。辛丑，上谕内阁：皇考选侍李氏恃宠屡行，气殴圣母，以致怀愤在心，成疾崩逝，使朕抱终天之恨。前皇考病笃、大臣俱进内问安。

选侍威挟朕宫、欲传封皇后。手推朕向大臣腼颜。口传回避。选侍暂居慈庆。复差李进忠等传每日章奏、先奏选侍看毕、方与朕览。从来有此家法否。朕今奉养李氏于哕鸾宫。月分年例、供给钱粮、俱仰遵皇考遗爱、无不体悉。其李进忠等、皆系盗库首犯、贓明证确、自干宪典。岂谓株连。卿可传示该部院遵行。从哲等具揭封还、奉严旨显是推诿。从哲等上言、选侍得罪圣母、不惟圣心抱痛、臣等亦不胜悲愤。但事涉宫闱、不宜宣泄。且皇上既仰体先帝遗爱。奉养尊敬。似不宜。又暴其过恶。以掩德意而滋多议。故一时未敢抄发。兹蒙皇上面谕、且责臣等推诿。不胜憡惧。除奉旨遍示并抄发外、愿皇上始终以先帝遗爱、曲赐保全。上曰、皇考选侍李氏、已移居哕鸾宫。抚养所生八妹。选侍东李氏居勖勤宫，抚养皇五弟；选侍傅氏居昭俭宫，抚养所生六妹、七妹，俱有随从宫眷。各衙门月分年例，养瞻优厚，各令得所，昭朕仰遵皇考遗爱、笃念亲亲之意。特谕卿等知之。先是，兵科给事中姚宗文阅视辽东还，奏熊廷弼隐匿败状。廷弼疏辩，乞去。御史冯三元劾廷弼辨言欺君，庸才误国。下九卿科道会议。廷弼请勘，御史张修德、刑科魏应嘉复劾之。命廷弼解在回籍听勘。冬十月乙已，兵部尚书黄嘉善罢。丙午，葬神宗显皇帝、孝端显皇后于定陵。辛亥，以巡抚辽东都察院右佥都御史袁应泰为兵部右侍郎兼右佥都，经略辽东。廷弼连疏与言官相讦，乞令冯三元、张修德、魏应嘉至辽东行勘。从之。兵科杨涟、御史吴应琦等奏：自古无言事之人，即勘所言之事者，必更纷嚣，有伤政体。大学士方从哲等复言之，改遣兵科给事中朱童蒙往。以薛国用为右佥都御史，巡抚辽东𣸸。设兵部侍郎二员。已未，上大行皇帝尊谥曰崇天契道英睿恭纯宪文景武渊仁懿孝贞皇帝。庙号光宗。辛酉，中旨，以礼部尚书孙如游兼东阁大学士，入阁办事。御史贾继春等、吏科都给事中薛凤翔等合疏争之，不听。丁卯，哕鸾宫灾。上谕内阁：皇五弟与诸公主居勖勤宫，相隔甚远，已差人守护。哕鸾宫虽毁，选侍李暨、皇八妹俱无恙，特谕卿等知之。南御史传宗皋疏论崔文升，因言：先帝长君践祚，郑贵妃以皇祖嫔御留止宫中，不闻引避。疑有阴谋，请收侍御之人下狱穷治。不许。以兵部右侍郎崔景荣为兵部尚书。十一月丙子，上皇妣元妃郭氏尊谥曰孝元昭懿哲惠庄仁合天弼圣贞皇后，皇妣才人王氏尊谥曰孝和恭猷温穆徽慈谐天鞠圣皇太后。时吏部尚书周嘉谟、户部尚书李汝华并以人言社门。上曰：近日大臣纷纷求去。屡旨慰留。通不遵承。成何国体。朕新政之始，方且倚任老成。卿等侍先帝凭几。言犹在耳。岂可恝然大臣爱君体国。固如是乎。尚书周嘉谟、李汝华可即出视事。言官论人，无得任意訾毁。以后章奏，宜明白简易，据事直陈，无淂故为含糊，致人猜忖荧惑。听闻，赐袁应泰尚方剑。刑部以盗宝狱上，有旨、王永福、姚进忠、姜升、郑稳三等各斩，余发充净军。尚书黄克缵执奏，不听。十二月丙午，遣司礼监太监卢受、王安、御用监太监王之元于京师，顺天府等处，司礼监太监李实，内官监太监马鉴于南京、应天、凤阳府、徐州、河南等处，选淑女。自移宫之后，流言藉藉，谓不容先帝一妾。谕旨既宣，其中语，不无太甚，人益以为疑。涟乃上疏自明，乞加恩李氏，并传示中外，以定人心。上乃申谕避宫。始末，以释群疑。九月初一日，皇考宾天，文武大臣科道等官进宫哭临毕，请朝见朕。李选侍将朕阻于暖阁，卿等再四请奏，欲朝见朕不可得。当时司礼监等官设法请朕出面见大臣，李选侍许而复悔。及朕出，又使李进忠等请回，如此者两三次，不放出。暖阁司礼监等官又奏：大臣朝见毕，即回选侍。方许朕出。朕至乾清宫丹陛下，大臣扈从前导，选侍又使李进忠等将朕衣拉住不放。𠰥！非司礼监奏请朕进前不可，退又不能出见大臣矣。及至前宫门，选侍又差人𢾗次要朕还宫，不令朕御文华殿。卿等亲见当日事势，安乎？危乎？当避宫乎？不当避宫乎？是日朕自慈庆宫至乾清宫，视皇考入敛。选侍又阻朕於暖阁，不放出入。司礼监王体乾等奏：大臣在前宫门恭候扈驾，请蚤回。选侍全然不听。王体乾等请三四次，方许朕出暖阁。初二日，朕至乾清宫，朝见选侍毕，恭送皇考梓宫于仁智殿。𦂯行礼毕，选侍差人传谕，朕必欲再朝见，选侍方许回慈庆宫。扈从大臣科道各官，皆所亲见。明明是威挟朕躬垂帘听政之意。朕蒙皇考派在选侍照管，朕不在彼宫居住。其饮膳衣服。皆系皇祖皇考所赐。与选侍无干。只每日往选侍官中行一拜三叩头礼。因不在彼宫居住。选侍之恨更深。其侮慢凌虐不堪。朕昼夜涕泣六七日。此合宫内臣共见而不忍言者。皇考自知派与李选侍为误。每自来劝朕。见朕涕泣不止。使各官劝解。朕惟每日往朝选侍以遵皇考之命、而不居其宫。此于亲疏自有分别。选侍所行毒恶之事、朕曾密谕阁臣不令抄发。若避宫不早、则选侍爪牙成列、盈虚在手、朕亦不知如之何矣。选侍因殴崩圣母、自知有罪、使宫眷王寿花等时来探听、不许朕与圣母下原任各官交一言。有旧人来问朕安，交言者即拿去重处。此朕苦衷，外廷不能尽知。朕今奉养选侍、皇八妹，饮食衣服，各项钱粮，俱从优厚，且安享无恙。各官何乃猜度过计，借为口实？如异日选侍患病而逝，将用人抵命乎？将归咎于朕乎？岂不闻圣母之崩，繇选侍之殴。朕不加选侍之封号，以慰圣母在天之灵；奉养选侍之优厚，以遵皇考之遗意。大小臣工，何不体察！乃至𥝠于李党，责傋朕躬！朕欲出一严旨，切责内臣执奏，以朕在冲龄，外廷疑为中旨，喧论不休，且不深䆒。卿等可传谕百官，其务和衷以供乃职，毋得背公植党，自取罪愆。御史王业浩上疏言：今日御旨传宣，不无微有可酌。伏祈更出明纶，以与中外共晓。或暂收还原议，召辅臣摘定，而后播传。夫选侍昔为宠嫔，今则子焉。一妇人尔，当哕鸾之火而无虞。皇上所以恤而周之者，已极优厚，举朝尚有繁言，乃皇上之心亦甚觉有不安。而面谕批谕、一谕再谕者何居？伏愿皇上静思者：一、先帝青宫毓德，仁孝夙闻，一月当阳，千古让美，何至以一女子之微生，如此枝节，天下万世不察，则先帝止慈御家之盛德，不无少损。伏愿皇上慎重者二。天祚圣母，起自艰难，纯和懿德，度越后妃，笃生圣躬，正位素定。何至以房闱之细，横来批颊之凶？在选侍即死有余辜，在圣母则生岂妒宠？伏愿皇上斟酌者三。且外廷臣工，比肩共事一主，而皇上亦且分目之曰：安社稷、安选侍，则水火之形既判，玄黄之战方兴，仇不仇、安不安之题目何时𦂯了？伏愿皇上消弥者四。奏入，留中。方从哲以人言乞休，进中极殿大学士，就第。荫一子，尚宝司司丞。御史焦源溥上言：君臣、父子、夫妇，谓之三纲。光宗皇帝、神宗皇帝之元子也，为元子者为忠，则为福藩者非忠。孝端、孝靖，神宗皇帝之后也，为二后者为忠，则为郑贵妃者非忠。孝元、孝和，先帝之后也，为二后者为忠，则为李选侍者非忠。此今日君臣、父子、夫妇之定案也。当先帝御极之初，忽传皇祖封后之命，及不可得而冶容进矣。张差之棍不中，则投以丽色之剑；崔文升之薬不𨒪，复促以李可灼之丸。先帝欲讳言进御之事，遂甘蒙不白之冤。近见南寺臣曹珍升遐未明一疏，无不入入，痛哭流涕，岂皇上独不动念乎？故臣以为郑养性之都督，必不可不夺也、崔文升必不可不磔也。人臣无将，将则必诛。为司寇者，岂不闻此大义？而一疏再疏、极为开释。若以放纵逆犯为持法之平，是张差当庙食、厐保刘成当追赠，而先帝宜有此一棍之击、一剂之鸩矣。上曰：此往事，不必追论。然以诸臣言之不已。降文升净军、自神宗朝请册立、多杖谪以去、天下侧目。贵妃久矣。诸臣欲一旦反之、属天子幼冲、宫中多有嫌隙、将兴大狱。源溥疏上、以三事串合为一、至发掦先帝燕𥝠而有所不顾。于是三案之形成矣。兵科都给事中杨涟再疏乞归。上许之。涟先上疏自明旨，褒嘉过当。人谓其结王安以取旨，如响答者。涟遂不自安，疏归。刑部尚书黄克缵疏辨，上切责之。辛未，上谕百官：朕自御极以来，祗遵皇考遗训，夙夜靡宁。所赖内外臣工，奉公守职。二三大僚，忠君体国，表率诸属。辅臣孙如游为朕首简，何乃以浮言求去，使朕不得任用一人！尚书周嘉谟、黄克缵一事小嫌，何难消释！即刑部近以议狱偏执，奉旨不必疑虑；何至封印杜门，连求去国！夫大臣爵位已极，一去何难！皇考顾命诸臣，望以佐朕新政；岂意两朝覃赏之后，遂为乞身自便之图。忘国厚恩、藐朕冲幼。责以无人臣礼、亦复何辞。岁除在即、其𨒪出视事、不得更为渎陈。朕又览科道各官章奏、持心公平者固多、意见偏𥝠者不少。亦因大臣身家计重、可以浮言摇动、以致国是混淆、人心惶惑。朕奉祖宗法度、不能坐听纷嚣、以乱朝政。特兹再加申饬。以后大臣进退，取自上裁；小臣去留，悉听部议。如有不奉明旨、擅自去职，及挟𥝠逞臆、显肆排挤者，下廷议治罪。朕无戏言，无贻后悔。

天启元年辛酉正月癸酉朔，上御殿，群臣朝贺。大学士刘一燝等、请点开讲日期。诏用十二日开日讲。以吴宗达、黄立极、李标、钱谦益、知诰、敕辽阳告变。户部请发内帑。上谕边饷一事。屡诏当讲求长策。不悮军需。何至外解中断。动以请帑为辞。姑准发五十万两。解济急需。还着经略各该衙门、如法给散官军。别项不得借用。该部仍照屡旨会议足饷、清饷画一之策具奏。穆庙奇妃于初三日申时薨，谕令丧礼照淑妃秦氏例行。庚辰，享太庙。谕吏部：朝觐大典，朕方行新政，察吏安民，行各该抚、按官将所属官员贤否核实注考，务勰公论，以凭黜陟。该部临期仍加询访，有不遵者，指名参奏。御史马逢乞严敕会议，以定国事。上曰：所奏事情，俱朕亲历诸臣共见，有何功罪未明？杨涟忠直，朕所鉴知，暂准病告。进退心迹自白，不必会议。奉旨十二日，举日讲孙如游侍讲经筵。御史左光斗劾言寅夜暗行，再营入阁，全无去志，别有深机。开中旨者，自用如游始，则塞中旨者，必自去如游始。命大学士韩爌诣天寿山覆视光庙吉地，并谒皇祖陵寝。十八日，补大选。甲午，上行冠礼。科臣成明枢进规言：昔周成王将冠，祝雍曰：使王近于民，远干佞；啬于时，惠干财，仕贤使能。敬阐其义以献。礼科周士朴上言：当体元居正之初，宜图修德凝命之实，曰：敬天法祖，崇俭恤民。听言科臣赵时用上疏言：官之发奸摘伏，莫上于议论；而使贤奸不辨，摘发不真者，亦莫弊于议论。皇上俱以票拟归阁臣，无令有中，出之旨；阁臣尽依公议代丝纶，无致有拂众之嫌，则政本清，用人当议论，安得有逞𥝠构角哉？上嘉纳之。王象恒升应天巡抚，张之厚升延绥巡抚，陵军刘馨等挟赏群噪，责降陵监李受等有差。赐瑞、惠、桂三王府庄田，复驸马王炳膳养田租，以惠世掦为吏科给事中，周应秋升南大理卿。二月癸卯朔。乙已，日晕，两旁有耳。𠰥月，命张惟贤、刘一燝知经筵事，韩爌、孙如游同知经筵事，周道登等克经筵官，太宁侯、陈良弼照例侍班。御史张慎言条议起废四说：旁搜之道当广，采访之道当公，核实之道当真，程品之道当正。又当于起废之中，寓甄别考课之法，贤者待以不次，平常者待以年劳，然后人心允服，而议论可省。遣营缮司郎中王惟光、吴之甲督造桂、惠二王府第。河南道御史袁化中陈言时事渐可忧者八：曰宫禁渐弛，曰言路渐轻，曰法纪渐替，曰赇赂渐广，曰边疆渐坏，曰职掌渐失，曰宦官渐盛，曰人心渐绝。礼科杨道寅、陈慎始五要：经筵慎养德之始，召对慎亲政之始，票拟慎内假之始，节俭慎裕国之始，赏罚慎操柄之始。上御文华，朝见毕，有狂人冒卫士服入班妄言，命卫司杂治，传谕锦衣卫检点扈从员役，不淂纵容雇替，违者参䆒。谕兵部：辽左危急。本兵居中调度，责任非轻；请告杜门，堂属空虚，岂成事体？尚书崔景荣、侍郎张经世、职方郎中仙克谨，着即出视事，不得借口人言，致误疆事。其未到，兵部移文守催，就道。太常寺少卿李宗延请修明礼乐，以光祀典。内言裕𥙊建文景帝宜入祧庙，当酌献；宗睿宗从祀，当去十五王补入历朝文臣。御史周宗建疏制胜，全无成局。上曰：军国大计，庙堂自能主持；阃外机宜，仍当参合画一。此奏裁定兵饷，同志设防及荐举熊廷弼，该部详确议奏。兵部覆经略、袁应泰招降制夷。上曰：处置降夷事，宜便行文经督、巡抚，凡事悉心料理，务出万全。阃外事权，原不中制，不淂困而互诿，致误机宜。兵科给事中萧基谏纳降夷言，其可疑者四，可虑者五。夫受降如受敌，以残辽而牧叵测之夷，阁臣泄泄置之，其真轻国事为一掷哉！草场火，杨镐、李如桢论死。闰二月，免亲藩贡马，颁天启钱式。御史董羽宸进《补救》十说，曰：丝论之出当平，牵制之文当决，宫府之法当一，政刑之明当𨒪，保举之法当严，巡抚之任当久。遗佚之材当收，起废之法当核，补官之期当一，文卷之刷当密。御史贾继春直陈具揭之实，旨曰：继春要名灭罪，今奏内只言具揭之实，不明揭中之语，更见欺昧。姑着照原揭回话初四日。丙子，风霾，谕内阁传兵部行九边严加防备。命兵部。凡关切边务奏章，𨒪行议复，并申饬京城，讥察防范。命大学士刘一燝等纂修《神宗》、《光宗实录》。荆王助饷，上嘉其忠义，命所司贮之。戊寅，大风霾。御史魏光绪奏申张差罪案，请擢用王之宷。吏科成明枢请复行取之制，岁一举行。封皇亲郭振明慱平伯。王升新成伯。王天瑞永宁伯。营庆陵。御史刘大受言。时政五隔。其一。上与下之情隔。其一。大臣与小臣之情隔。其一。京臣与边臣之情隔。其一。腹里与塞外之情隔。其一。理财与牧民之情隔。起孙玮南吏部尚书。魏养蒙南户部侍郎。兼佥都总储。户科赵时用言辽事三可忧：选练之无日，调度之失宜，招徕之难测。兵科朱童蒙勘辽回奏，上曰：辽事已明，熊廷弼力保危城，功不可泯。因言回借，情有可原。该部仍议及时起用，以为劳臣任事者劝。恤录首请建储旧辅。沈鲤遵例优赠。吕坤刑部尚书、荫一子入监。河西副縂兵窦承武加总兵、照旧管事。河东副縂兵贺世贤升征夷总共。张慎言、高弘图、王大牟各疏救。贾继春各罚俸。仍严责继春、回话。寻革职为民。海州贼吴金祖叛，平之。三月，吏科倪思辉陈修省实政。一请下恤民之诏。一请下求言之诏。朱钦相奏：天儆日至，民生日戚。请申饬吏治，复惩贪，旌廉之旧典。钦恤阵亡将吏刘𬘩、王宣、杜松各赠少保，予谥；荫潘宗颜光禄卿，董尔砺、张文炳各佥事，余各赠荫有差。后金兵入沈阳，川、浙将佐董仲揆、周敦吉、泰邦屏、吴文杰等战死，兵卒俱殱辽东。巡按张铨告急，并奏请恤忠魂，治懦师，使抚臣薛国用以河西之兵移驻海州，督臣文球以山西之兵移驻广宁，令山东水兵从海道抵盖州，通州民兵𨒪遣出关，更发帑金𢾗百万，以佐军需。下兵部议，奏起刘宗周仪制主事，高攀龙光禄寺丞，鲍应鳌祠𥙊郎中。后金兵乘胜举辽阳，经略袁应泰、巡按张铨副使，监军何廷魁、崔儒秀、都指挥徐国全、同知冒曰乾皆死之。金复海盖州卫，后金悉传檄而定。大学士刘一燝等揭报，上震怒，切责中外臣工，谕总督文球、巡抚薛国用死守危疆，以安内地，加援辽统兵。镇将王威提督，勒限出关。升高第右佥都，巡抚大同，招募豪杰。诏曰：国家文武并用，顷承平日久，武事陵夷，豪杰解体，志士灰心。今边强多故，大风猛士，𣸧轸朕怀。凡山林草泽之间，有素怀忠义，夙抱韬钤，膂力过人、猿臂善射、可效一旅之用者，赴内外官验实。朕皆不次擢用。展其豪杰之才，布告天下，使知朕意。发帑银一百万两，给付兵部等部，以佐急需。务期实用，不得冒破。起用原任兵部侍郎熊廷弼，命地方官敦趋即日就道。并催升任尚书许弘纲、侍郎张鹤鸣、王在晋、初伯裕疾趋任事。𣸸设职方主事二员：范钫、耿如耜，起王之宷刑部浙江司主事。四月，以李宗延为右佥都御史，勰理京营戎政。谕吏部曰：熊廷弼守辽一载，未有大失。及换袁应泰，一败涂地，当时倡议何人将祖宗百战封疆𥛅手断送？若不严核，何以警后？尔臣工犹宜各洗肺肠，同佐时艰；有敢薄视朝廷，淆乱国事，朕不姑息！命佥都御史毕自严天津防海，王国桢通州护漕𣸸，设蓟州兵备，起邢慎言任之。遣主事周鼎催兵山西、宣、大，锦衣指挥张茂中、万邦孚往通州。天津、宣、大、山西招募精兵，修山海城。广宁叛臣黄衣伏诛，逮原任监军道臣高出自辽阳，亡奔航海，归朝揭请割广宁以饵西虏，为御史刘廷宣所劾也。辽东巡抚薛国用告病，升王化贞佥都代之。再发帑金一百万，罪援辽逗遛、镇将王威达奇勋。命科道尹同皋等分营简练。赠辽阳死事诸臣张铨大理卿，尤世功、陈策少保，各赐谥。荫锦衣指挥佥事，崔孺秀、何廷魁光禄卿。荫锦衣百户，童仲揆都督同知，吴文杰、周敦吉、戚金、邓起龙、秦邦屏都督佥事。命三法司热审。布衣参谋张思任奏辽左情形，命部拟用寻授游击防素酋，起用谋勇将领杜光宇、顾尚文、张成宪等。诏加解额，两京五名，大省三名，中省二名，小省一名，以龙飞首科也。兵部尚书王象乾起补提督九边军务，涂宗浚起补提督京陵军务。后金兵窥河南，巡抚张我续统兵移镇，旨嘉其率先。甲戌，发册迎皇后张氏，获交通传报叛人刘保，磔之。五月戊寅朔，以册立皇后张氏，诏告天下。命御史刘兰掌河南道印，管大察。兵部议调四川、湖广上兵、浙江民兵共六万，刻期到京，册封王氏良妃，假氏纯妃。陕西道李达请严禁内操。少詹事徐光启奏曰：晁错有言：器械不利，以卒予敌也；卒不可用，以将予敌也。今之兵将既不能战，即当婴城自守，柰何列营城外？一闻敌至，望风瓦解，列营火砲皆为敌有，反用攻城，俾无守兵，人知必破，合城内溃，自然之势。及今不思变着。虽征调招募。更如前日矣。广宁一带大城。只宜坚壁清野。急备大小火器。待其来攻。凭城击打。一城坚守。必不敢蓦越长驱。数城坚守。自然引退。至如都城固守。尤为至急。依臣原疏建敌台以护铳。以铳护城。以城护民。万全无害之策也。再给户部帑金二百万，谕令陆续支消，务当实用。赠马德沣大常少卿，李德阳南户部尚书。谕户兵二部：自东事军兴以来，户兵等部不能长驱，动请内帑。请则危言要挟，用则任意开销，调募不求精强，防御不合窽会，耗费徒多，绩效鲜睹。该部可集廷臣会议、目前所需、在内在外、孰缓孰急。其募调兵马、修浚城池、整备衣甲器械、傋御三岔山海、抚赏河西款虏、赉恤存没军士等𣢾、逐一开列向来积习蠹弊、一一剖析。卿等大臣、务遵成宪、讲求军国大计、勿避怨嫌、母顾人情。其科道各官、忠诚体国，固不乏人。亦有乘机恣肆，颠倒是非，止快一已𥝠心，不顾国家利害。无论更置经略，破坏封疆，贻祸海内。即此辽饷查核一事，何曾有一人悉心调画。庶条虑改图，勉务职业。兵部尚书崔景荣辞任，命王象乾代。谕免经筵以后春讲，定以二月十二日起，至五月初二日免。

秋讲八月十二日起，至十月初二日免。吏部、都察院传谕各部尚书、侍郎等官，杜门请告，在衙门办事，止左都御史及新任本兵尚书二人，岂成政体？适辽东巡抚王化贞奏：河西情形最急，一切防御无备，各官如何尚未到彼？何不查照奏请，督发补任？大臣畏忧讥谗，动思引避；小臣挟𥝠逞臆，巧肆排挤，忍令朕躬焦劳，坐视封疆沦弃，抚时省躬，能无憡栗！辅臣刘一璟，已着宣谕尚书周嘉谟、黄克缵、李汝华、王佐、侍郎藏尔劝、邹元检、佥都王德完、并各衙门大小官员、即出供职、不得辨是论非。不淂托疾言去、不得连章求胜。册封宗藩。吉肃代益德、鲁、蜀、周崇等府祠。刘𬘩诸臣于死所。岁时致𥙊。赐刘𬘩、潘宗颜等祠名表忠。张铨、崔儒秀、何廷魁等祠名昭忠，尤世功、陈策等祠名愍忠。各加𥙊二坛。谕吏部：冯三元、张修德、魏应嘉扶司挤排，致误封疆，降级调外。姚宗文阴险倾陷，实为祸始，革职为民，赏赉优恤。河西将士。遣御史方震儒宣谕杭城火灾。免春运织造。六月，大学士何宗彦入阁办事。大婚，加恩辅臣一燝。爌加少保兼太子太保，荫一子尚宝司司丞。司礼监太监。王体乾、王安、魏进忠、各荫弟侄一人锦衣千户。奉圣夫人客氏父客大年、与做锦衣千户。户部尚书李汝革致仕。汪应蛟巡抚宁夏叙平苗仲功、张鹤鸣晋兵部尚书。荫一子锦衣正千户世袭。命熊廷弼兵部尚书兼副都御史、驻札山海关经略辽东。陶朗先右佥都巡抚登莱、广两雍。中额顺天增十五名、应天增五名。后不为例。宗生圣裔中式名𢾗、准各加于额外。但不必拟定一人。谕吏部以黔功加恩前任首辅今召用叶向高进中极殿大学士。荫一子中书舍人。前辅方从哲，荫一子中书舍人。见辅刘一燝、韩爌加少传兼太子太传。各荫子入监南科徐宪卿条入觐事，宜免朝之数，当宽多留循良，以抚绥凋敝。紏扰之罚，当重自备脚力。母科民扰骚违限之法，当严，往来水程稽查议处。至于署篆之人，𨒪当议定；署印之考，𨒪当议行。释系臣高出降二级，降原任监军道胡嘉栋四级，俱戴罪立功。七月，官客氏男侯国兴锦衣卫指挥。御史刘兰等公疏已之，不听。时经略尚书熊廷弼启行有日，所需兵饷器械尚推延未定。廷弼疏终日讲求兵马全无着落，徒𣻉行期有旨。切责该部。廷弼请精㨂京营选锋并各官𢊬粮优厚。从之。吏部疏：三方布置已定，题奏辽东西路监军。参政邢慎言：中路监军副使钱士晋、南路监军副使梁之垣、天津监军佥事胡嘉栋、登莱监军廉使杨述、程降原任按察使。高出为山西副使，补𣸸设西平堡监军，牛象坤升山西佥事，管盘山监军。命御史方震孺巡按广宁、游士任巡按登莱。以王体乾掌司礼监。释内监田诏、刘朝、刘忠、陈应科于狱。降前司礼监太监王安净军发南海子墙铺，寻杀之。命礼部侍郎周如盘纂修《玉牒》。兵科酌议豫备援兵勰济驿递之法：经过地方，厂棚不傋、水火不周，罪在州县；倘既备而故扰居民，罪在兵将。最冲驿递，量给新饷，于援辽夫马一窽，另行造报。赐经略尚书熊廷弼尚方剑、麒麟一品服，仍赐晏都城外府部院堂上掌印官陪饯，以宠其行。南台御史王允成论司寇黄克缵定郑稳山盗宝一案生死不同，又辨源溥正纲常一疏，刺谬特甚。礼部请查辽东徙居登州之士，容令额外中式一二。以兵部尚书王象乾总督蓟、辽，获通谋叛贼陈天爵于天津。贵州苗作乱，熊廷弼请申明经抚职掌，起故总兵萧如薰到京。八月，荫海瑞子海宴入监，议祧庙礼。光宗山陵将毕，升祔有期，当议祧迁之制。礼部照累朝典礼，议祧宪宗。太常寺卿洪文衡谓𧇖宗以藩入，宜祧奉玉芝宫。礼部侍郎郑以伟疏言：凡祔以近而属远，祧从远而超近。礼也。入当原其始。而祧当稽其序。是入一法祧一法也。太常题云。睿宗非继统之君。不宜跻武帝。是议改而非议祧也。臣以为不在入庙而在称宗。不在称宗而在称考。不在称考而在承大统。既承大统矣。可不考睿宗乎。既考矣。可不留乎。既入矣，可遂祧乎？疏入，命仍原议行。王化贞奏：镇江奇捷初辽东破，生员王一宁孑身走朝鲜，效包胥之哭秦庭。词臣刘鸿训以使事未归，一宁投之揭。鸿训曰：后书生乃如此，我辈当愧死！因厚其资给，使遍询诸岛可以假途归朝者。一宁遂淂𥝠游诸将间为说。时王化贞驻广宁，问麾下将有能浮海探岛中消息者。杭人毛文龙好为大言，同辈绐之，遂承命领二百人驾舟出海探事。适后金下檄镇江将佟养真，令捕剿长山诸岛，养真转以责中军陈良策。良策领三百人出海，挈王一宁以行，将谋归朝。海中望见文龙旗帜，遣一宁道意。文龙不信。良策自入文龙舟，请合军，文龙疑之。一宁曰：军形既露，使养真知而袭之，则事败矣。乃请文龙给良策旗号，乘夜入镇江，克其城，而后迎文龙。文龙讦之。良策诈称军粮尽，自归。与所善军将葛蘓义等一时俱起。夜䌸佟养真于廨舍。诘朝树文龙旗帜于城。迎以为帅。各岛主李景先等咸会文龙侈其事。上功于抚臣。奏之。授文龙参将驻镇江。命顺天巡抚移镇昌密。给奉圣夫人客氏坟地二十顷。遣监军兵部郎中梁之垣宣谕朝鲜。常州监生邹德基请前驱自效。以山东参议孙榖为辽东南路监军。后金兵袭金州，守将闻镇江举事，引兵来赴，中道罢归。后金杀之，遂屠金州。二十七日，光宗贞皇帝、孝和贞皇后梓宫发引。九月，御史王心一请裁抑客氏及内侍魏忠贤恩。赉谓：即保护应酬，侍卫可赏，何妨优以金帛。如加给土田，明示叙录，昭播听闻，殊伤圣美。又况梓宫未殡，先规客氏之香火；陵工告成，强入忠贤之勤劳。于礼为不顺，于事为失宜。得旨切责都御史李宗延劾内使王升、李𣸸祥。后金兵复入镇江，毛文龙走朝鲜。户部侍郎王德完奏言：时近𣸧秋，大雪骤集。请亟发帑金，赐衣帛，以恤征东将士。辽东巡按方震孺请特旌血战誓死之将张神武。经略熊廷弼奏。三方布置，有名无实。延绥巡抚张之厚奏、套虏入犯。上谕兵部，申饰将士。堤备拒堵。仍调邻镇兵马应援，并谕户部催发应解钱粮，以济急用。免湖广灾伤田租，开东征输纳例。御史江秉谦言：朝廷起廷弼为经略，则三方之进战退守，皆一一当听廷弼指挥部署。乃化贞欲进，则使廷弼随之而进；化贞欲退，则使廷弼随之而退。化贞之倏进倏退，则又使廷弼进不知所以进，退不知所以退，是化贞操节制之权，而经略未尝有节制三方之权也。禀成则无权，坐罪则有主，国家又安倚此经略哉！十月，御史马鸣起言保姆出入宫廷六不便。上曰：奉圣夫人客氏遵圣母孝和皇太后遗旨，保护朕躬，于外廷政事，有何干预？本内线索字様，指何事件？是何主意？且何故不遵前谕，又来渎扰？姑罚俸一年。先是，上谕内阁：朕着择玖月二十六日午时，奉圣夫人客氏出去。朕思客氏朝夕勤侍朕躬，未离左右，出宫去讫，朕忆泣痛心，饮膳至脱勿进。至晓安歇不宁，头眩恍惚。以后还着时常进内奉侍，宽慰朕怀。外廷不烦激聒，卿传示大小臣工知之。故云。吏科给事侯震晹奏曰：顷奉圣谕，以保姆远离而涕泣，至忘寝食，臣且骇然。皇上年已出幼，外之凝承辅弼，内之琴瑟好逑，何恋恋于保姆也。中涓群小、灶焲借丛。王圣宠而煽江京李闰之奸、赵娆宠而媾曹节王甫之祸。可为寒心。不报。时科道伣思辉、朱钦伯、王心一相继论劾。降级调外。尚书张鹤鸣奏、佟卜年、刘国缙、胡嘉栋、皆经略熊廷弼举用。今卜年的与佟养真同族，宜官之云贵、展其所施以报效。嘉栋、国缙置广宁立功赎罪。禁开矿奸徒陈有继。命严讯之。郧阳巡抚杨述中奏、川省兵变、杀伤抚臣徐可求、道将府县等官、据重庆城以叛。上曰：樊龙等倡乱狂逞、戕官据城、罪在不赦。其中或有激变等情。兵部差人行该巡按同邻省抚镇等官，相机处置，亟宜剿定，母致蔓延。

辽东巡按方震孺奏言：用兵之法，总不越赏不逾时，罚不逾刻，以为鼓豪杰之壮志，憡庸蠢之懦肠尔。自有辽事以来，从不曾堂堂正正做得一事，从不曾斩斩截截杀淂一人，人皆知进者之必死、而逃者必生、彼又何苦必欲寻死乎、今河西兵将、人人备马、思走广宁、城中富家大户、尽𢾗西奔、提督中风卧病、兵马漫无头绪。今抚臣东凑西那、千难万难、惟是单弱为忧、不敢再言关西策应、仰祈𨒪下严敇此番大将偏裨、不𢬵命厮杀。望风先走。各照信地职掌。必杀无赦。亦宜宿兵要路地方。专杀逃军逃将。使三军之归路绝。而生路可稍望也。命朱燮元为佥都。巡抚四川。着一应剿定。以便宜行事。杨愈茂升四川总兵。薛来胤湖广总兵。冯从吾大理寺左少卿。冯嘉会石少卿。谕户兵工三部、顷东土构祸、四川为变、深轸朕怀。尔属每将兵饷匮乏、请发内帑。朕念所彂已多、全无实用。且兵饷分毫难省、而动称无兵无饷、是何故欤。经抚各官、不思核饷核兵、设法征讨、但言苦楚推罪卸担、甚孤朝廷委任之意。自今都务用心料理战守事务，母致疏虞。其道将等官、但有避缩者，三尺具在，必不轻恕。发出帑金二百万两，为东西兵饷各顷等用。尔等还酌量缓急，不得仍前冒破。大学士叶向高入阁奏事。上曰：知卿办事，朕心嘉悦。所奏倡率廷臣、勰心匡济、屏绝烦嚣，尤见老臣谋国忠荩至意。以王三善巡抚贵州，起参政，李乃兰补天津道监军。礼科给事中周朝瑞请推辅臣二人专谋辽事，如宋范仲淹主西、富弼主北事。之类至科臣部贰司属，皆以专司图辽职官姓名，别具简明册籍于朝，讲毕时，一一指问。叙延绥、甘肃、宁夏御虏功，升荫黄嘉善、刘敏宽、马从聘、祈伯裕、杨应能及枢抚王象乾、魏养蒙等，荫赉有差。十一月，逮李维翰、郑之范于理，蔺酋奢崇明陷遵义。广东道董翼奏曰：蜀于诸夏为斗绝，北有剑阁，东有瞿塘，原是割据之势。中原一扰，辄有僻处自雄，挈泥丸而封之者，在往代犹可言也，据蜀则去蜀尔。我朝幅𢄙四扩，蜀之外有黔矣，黔之外有滇矣。延袤𢾗千里，差当天下藩省五分之一，而画处上游秦、楚江、淮，皆其建瓴而下者也。蜀一失守，无论滇、黔，非我强土，其为中原祸，岂浅尠哉！故蜀患不减辽患，而救蜀当与救辽并急。时石砫土司女官秦良玉闻变，即倡义愤，檄所部精兵万余，自里行粮，率弟明屏等卷甲疾趋，倍道榆城，军于南坪关，以阨群贼归路，伏兵四百，夜袭两河，斫焼贼船以阻贼，泛舟东下。先是贼闻良玉起兵、大恐。厚遗秦氏、求其应援。良玉斩其使而留其银、率兵水陆并进。又留兵护忠州、以为犄角。移文夔州、设防瞿塘、为上下声援。上览甄淑边情疏、谕兵户二部曰、封疆大计、岂容意见参差。经抚共肩重寄、勰极危疆。如彼此偏执、内外推诿、致误事机，罪责有归。差部科往谕，俾悉心担当，母致败坏。并谕道将等官不得规避交构。起翁正春礼部尚书，朱国祯升礼部右侍郎，荫赵用贤一子入监，赠故辅王锡爵太傅，荫子尚宝司司丞。虏酋艮定等犯甘肃，参将王承恩败走之。十二月，恤录辽、沈死事张神武、杨宗业、赠都督同知、荫一子正千户世袭。徐国全、梁仲善赠都督佥事、袭升三级，俱从祠。附𥙊郭有光、刘芳声、冉见龙等、俱各赠升有差。命张我续兵部左侍郎兼右佥都御史、总督川、湖、云、贵军务。吏部尚书周嘉谟罢。张问达仍以太子少保，改吏部尚书邹元标为吏部左侍郎。谕兵部：援辽川兵在途者，领兵官押回讨贼。刘时俊以太仆少卿赞画川、湖、云、贵军务。御史董翼奏言：蜀国半就沦亡。上曰：总督官节制将吏，准赐剑一口，便宜行事。狭西郧阳巡抚官暂移镇汉中，抚夷防守应援。薛来胤督南还川兵入川、并力讨贼。九卿会议、经臣奉诏特起、每事俱当责成。经臣称进兵之事、人马甲仗粮草件件打透不过、不敢不迟疑自阻。抚臣欲率兵取海州、盖闻回乡郑明经之言而动者。毛文龙杀后金兵二千、未有的据、人皆以为疑。抚臣绝不疑。当机之勇。非经臣所能仿佛也。今日之议。舍责成二字。道无由矣。至于高出胡嘉栋、经抚共荐、责令建功赎罪。大学士向高疏言廷弼之与化贞。作用既殊。而使化贞受其节制。则举朝之人皆谓难行。文龙所报擒斩即未真确，功罪可勿言也。乞再下部斟酌，如辽事可以专委廷弼，则申饬将吏，一听廷弼节制。礼部周朝瑞奏：时当向午，日轮上直中天，而光不射目。日上恍有一物可比日大，混沌无光，伏压日上，非云非雾，如盖如吞。顷怪风掦砂，通天皆赤。天变如此，𠰥罔闻知。臣工倾挤不勰。各快其𥝠。𣸧可寒心。谕兵部差兵往谕経略巡抚。同心任事。赠原任大学士高仪少保。荫一子中书舍人郭正域赠太子少保。荫子中书舍人。谕吏部、近年建言迁谪已故各官。悉行查明。应恤的即与一起具题赠𥙊。不必纷行渎扰。升邹元标都察院左都御史，冯嘉会右佥都，巡抚河南。萧如熏以原官总兵，宁夏、许世臣蓟永平山海总兵，鲁钦保定总兵。天启二年壬戌正月乙已朔，上御皇极门受朝贺，大察行取推官知县吴亮工等一百二十四员，赠旧辅。徐有丁太传，荫其一孙中书舍人。命廷臣集议辽事。时王化贞言：臣今与皇上约，愿请兵六万，一举荡平。臣不敢贪天功，即有不称，亦必杀伤相当，俾势不复振，保不为河西忧也。稍需时日，经臣以三路蹙之，辽必复矣。如臣言不行，乞罢臣专任经臣，庶淂一意讨贼。廷弼亦上言：抚臣自许六万进战，一举荡平。恳乞圣明急如抚臣约，乘时急进，免使兵因不战而怨。并亟罢臣，以正销战士之气、灰任事之心之罪。上以辽事重大，岂得战守异意，诏多官集议。及兵部遵旨，会议曰：大小九卿、科道各有议单，臣细阅之、再四摘确。经抚既不相容。势必专任其一。夫以卑避尊。当令抚臣退步。然抚臣一撤、毛文龙必不用命。广宁土兵必溃。西虏必解体而去。合无因抚臣自请便宜行事、而特赐尚方剑、加卿贰衔。广宁之事。一以委之。𠰥经臣威望素著。岂可遽退！当斟酌别用可也。吏部等衙门尚书等官张问达等言：羽书狎至，报如流水。此时议换经、略，即身生羽翼，不能飞渡。本部未敢轻议。惟乞皇上严责经、抚二臣勰心报国，功则同赏，罪则同罚，两言而决尔。四川按臣薛敷政奏：蔺贼攻犯成都，摄军务朱燮元分遣指挥等官冉世淇、雷安世、瞿英、周邦太、张恺各领兵守隘。邦太至资阳、遇贼迎战不胜、降之。世淇等至龙泉、贼已营山上、乘高下杀。官兵不敌。世洪、安世英皆死。惟恺未及行。贼拥众𢾗万已至城下、悬旌僭号、四面夹攻、焼城外民居寺宇、威焰不可向迩。城中仅有营兵七百名、调到松潘茂州兵一千五百名、分布防御、力单财匮。贼又傍掠乡村、惨杀男妇、夺取蜀府庄田米榖、为持久计。南御史赵世期请𨒪援川蜀。𨒪则大兵一至、依附之民、必自逃遁。乱民散而乱兵之势益孤。终归于散而已不然。久入其党者、处骑虎之势。既尾大而莫掉。即未入其党者、受流离之苦。亦饥寒而思动。祸可胜言哉。荫戚继光子锦衣卫世指挥、起原任总兵杜文焕入川讨贼、举卓异诸臣、布政洪翼圣俞自强、洪世峻、按察使陆完学、程启南、王豫立、郭尚友、张尔基、参政、詹尔达、李成名、刘洪谟、沈自彰、魏说、王化行，副使卢英田、徐如珂、真宪时、参议、宋盘，知府沈萃祯、孙昌裔、徐从治、王瑊、方应明、黄元会。命部院科道堂官引奏，面加奖赏，令不次擢用。改黄克缵为兵部尚书，勰理戎政。兵部尚书张鹤鸣以河西濒危，自请视师。诏嘉劳，赐蟒衣、玉带、尚方剑，加太子太保，宠之行。以何栋如为太仆少卿，随赞画礼科惠世掦，参摘场弊，应天举人高如麟，顺天举人张惟勤、查廷，浙江举人钱千秋提问。后金师渡河，克西平堡，守将罗一贵死之。王化贞、熊廷弼弃广宁走，城遂陥，监军道高邦佐死之。初西平被围，一贵坚守一昼夜，放砲击死甚众，遂解去围。振武总兵刘渠方集阵，有先锋孙得功者，化贞所任心腹骁将也，推渠当先。未及战，得功呼曰：军败矣！率所部走。刘渠略阵，马蹶被杀。祁秉忠扶病上马，中箭死。后金兵复围西平，攻之不能下，三进三却。城中火药尽，一贵遂自刎死。得功走入广宁，疾呼军民宜剃头归降，因令其党封府库以待。一城𬮢然，争夺门走。王化贞方起视事，西将江朝栋排门入，呼曰：满城人走空矣！化贞股栗不知所为，而所坐马已为左右窃去，仓皇整行李，以橐驼载之，而自骑朝栋马以行。及门，乱兵诃止，将䌸之。朝栋至，持刀与斗，乃得出。得功遂据城降，而化贞所招虏骑大肆掠杀，逃军和之，难民西奔者十不得一，遗弃幼小于途，践死者相望。化贞从𢾗骑走闾阳，适熊廷弼自右屯引兵至，止焉。化贞向廷弼而哭，廷弼顾笑曰：六万兵荡平辽阳竟何如？化贞惭寻，向廷弼议守宁前计，廷弼曰：晚矣！公不受绐慕战，不撤广宁兵于振武，当无今日。此时兵溃之势，谁与为守？惟有护百万生灵入关，勿以资敌足矣。乃整众西行。化贞与宁前道张应吾殿后，总督王象乾一一验放入关。按臣方震孺在广宁，尚卧末起，闻抚臣去，亦单骑走。监军牛维曜、邢慎言随之高出。胡嘉栋、韩初命随经臣走关上，惟高、邦佐赴松山，同事多讽以西走，不听谓其仆高永、高厚曰：我受国恩，义不偷生，誓以死报之矣。好收吾骨归以见吾母，即葬吾父墓侧，使知有死事子不绝也。高永等皆恸哭，劝之行，不听衣冠西向拜，自缢。仆高永亦感激，缢于侧。

二月，京师戒严，特命何宗彦、朱国祚二阁臣会试主考，后遂为例。驸马王炳请招练京兵，上嘉其忠义。大学士刘一燝致仕，命孙承宗为文渊阁大学士，入阁办事。诏锦衣卫逮再逃监军，高出胡嘉栋下狱。谕熊廷弼、王化贞：若能出关保守右屯，渐次恢复，姑准赎罪；如不能立功，即拿问正法。道将等一体同论。户科陈锡丛捐俸预买煤炭。上嘉其急公、命支太常库积银勰济。命宿将杜应魁为副总兵、募兵训练。起李怀信总兵大同。杨茂基出镇宁夏。吴守德出镇延绥。以王纪为刑部尚书。川师克复安岳乐至二县。贼将罗象乾自拔来归，贼兵溃遁，成都围解。传谕吏、兵二部曰：朕自登极以来，夙夜孜孜，惟封强多事、民困未舒是念。所有加𣲖钱粮，俱充兵饷，亦惟啚剿除𠒋逆，乂安四方，使我民得安干田间，室家相保，以副朕爱养元元之意。无奈东西告变，经费日烦，以重累我民。朕心悯焉。今以将士之戮力、士卒之用命，共诛西贼，荡平有期。惟是东事靡宁，转输征调，未淂息肩。地方官当晓谕百姓，朝廷不淂已用兵，暂时加派。我民当以急公为义，稍俟平定，即行蠲免。其带征钱粮，先免二年。北直地方骚扰，苦累尤甚，并免加派，以示优恤。有司官设法团练乡兵，令各自卫。其有智勇才力之人。即行奖劝。或开送擢用。至河西逃难士女。尤可悯念。地方官即随委安插、给彂仓榖。多方赈济。仍拨空闲土地屯聚耕作，令毋失所。有壮勇愿充兵者、有奇谋异能、志在服事者、即与录用。尔部郎示榜晓谕，仍行各省抚按一体遵行。朕实不逮，负累我民。惟祖宗德泽，国家法度，朕不敢忘。二百余年金瓯无缺之强宇，朕不忍弃。凡我臣民，其悉心毕力，共期匡济，以安享太平之福，母负朕意。元辅叶向高输俸助农，以原任大学士张位功存国本，复原官；荫子大朴尚宝司司丞。以白兆庆为都督同知、王世钦署都督同知，管神机营战兵；萧如熏管神机营战车兵。刑部主事王之宷追理张差旧案。上曰：事经皇祖处分，不必追论。起参议阎鸣太、小东、参政。兵部主事袁崇焕升山东佥事，同往山海关监军。命逮王化贞至京讯问，熊廷弼革任听勘。初御史谢文锦奏经抚罪案云：熊廷弼控扼山海，调度三方，广宁原非辖外，而必欲驱之右屯。初因敌报警急，移驻闾阳，分兵应援，未为失策。迨至，军民奔溃，与抚臣并辔而西，不能只身殉难，恶得无罪？王化贞专制一方，而未见确有成谋。初意虎憨外助，永芳内应，侥幸奇功，不觉堕计。乃复浪兵催战，守备不设，竟弃广宁，驰马而奔，罪复何辞！然臣窃叹经臣，责任虽重，事权实轻，不幸与本兵相忤，系手缚足，展布无由，虽欲图固守而不可得。抚臣意气既锐，荧感复多，又不幸有本兵为之言听计从，虽欲不言战而不可得。是二臣之陷于大辟者，实张鹤鸣致之也。御史江秉谦亦言：枢堂与王化贞相比、与熊廷弼相忤，明知西虏间谍俱虚，而狠于瞒心；明知战守参差难合，而硬为责备。何处有机会，而曰机会可袭；何日可渡河，而曰过河必胜？既欲驱经略以出师，又不肯付经略以节制。既疏置廷弼于广宁，又未尝驻化贞于何地。一味糊涂，一团机械，只杀廷弼，便可快心，纵陷化贞，亦所不顾。是鹤鸣故坏封疆之情，殆有甚于失误军机之罪也。科臣刘弘化、熊德阳亦论之。上以鹤鸣视师慷慨，谦等妄言乱政，俱被罚。贵州水西土酋安邦彦叛，攻陷龙里、瓮安，围逼省城。巡抚李橒巡按史永安力御固守。縂兵张彦芳援兵住于新𣸸，调兵应援。湖广御史舒都荣代闻其事于朝。初安尧臣冒陇姓，并陇地，受朝廷招抚，得袭兄疆臣世职。尧臣之妻曰奢杜辉，子安位，尧臣死，位犹孺子。其旁支安邦彦欺其孤寡，导以不臣。自元年以奢崇明援辽启衅，遂效尤于是年二月初九日。统领猡贼苗仲数万攻省城，沿城札营，四面埋截，杀恩石道副使孙尧恕、安顺府推官徐朝纲、广顺知府郑鼎，掳驻镇毕乌同知杨以成、迤西守备王懋德。镇抚闻变，遣李天尝将兵四千来援，戒主招安。贼首罗应魁率众诈降迎之，诱入伏中，天尝全军俱没。中式举人刘必达等谢恩。特命孙承宗兵部尚书，冯从吾左佥都勰理院事，王之臣佥都巡，抚宣府。三月，以解经邦辞。经略不赴任，削其籍。改命王在晋兵部尚书兼副都，经略辽蓟、津、莱军务。礼科给事中惠世扬疏紏大学士沈㴶以募兵为进身之地。阴使门客晏日华潜入大内，诱刘朝等练兵，顿使圣明之朝再见江彬之事。外戚郑养性厚募死士，包藏祸心；不知㴶引贼入室，意欲何为？上温旨慰㴶，谪世扬于外。赠高、邦佐光禄寺卿，荫一子锦衣卫世百户；王忠、罗一贵赠都督同知，袭升三级，俱予谥，祠𥙊义仆高永优。恤收复觉华岛。岛中有人民𢾗万，米豆二十余万，祖天寿据而有之，尚未外属。都司张国卿与天寿有新巡，关御史方震孺命往说之，晓以利害，激以忠义。天寿一见即恸哭，遂紏众归顺，先载其妻子兄弟及士民千五百人至关，而天寿仍暂住岛上，以通判吴自科往监之，共收回兵十余万，人民万余，器甲无算，牛马千余匹，巡视禁门。御史潘云翼言：有用命之将而后有用命之兵，有着落之兵而后有着落之饷。乃今内臣外吏无不招兵，幕客术士无不谈兵，无籍之徒，东投西窜。且此一等饷、彼一等饷，致有弃少投多。安知京营久猾之军不望厚糈以冒名？又安知一石老未之众不因异饷而解体？是招兵实所以散兵也。包藏祸心，发端作俑，谁实为之？职不能为勰理之！克缵解吏科，侯震旸以参论，叶向高调外，赐进士文震孟、傅冠、陈仁钖等及第、出身有差。赐经略尚书王在晋蟒玉尚方剑。在晋将行，上疏奏防内应外，谓根基命脉，寄于一丸。泥堤防疏密，安危立判，请陈六略：曰防内患、曰诘内奸、曰饬内傋、曰严内卫、曰节内供、曰急内应。上纳之。吏科赵时用言恩典不宜滥。徼官序级转较不容混。今乘疏通之会。为𨒪化之机。以致光禄太仆尚宝之三堂𣸸注。几无坐处。而内外南北之例。转倏忽不啻电过。久林泉者不复拘常。非林泉者往往侥幸。至於故官恤赠恩荫。新典优厚。亦须论人。今请者因缘于利。即揭者情出于𥝠。非借国本为题目。则捏边功为劳勋。以致奸污可以尽洗。代口为之游掦。新主旷恩。岂为此设贼陷贵州郧抚杨述中、以将及辰沅告急。西虏挟赏文书房。传谕阁臣、朕览屡次章奏、东西交讧。满酋挟赏。土酋僭号。奸细密布，潜入窥探，朕心惶惧。元辅向高、辅臣宗彦、国祚、㴶继偕乃股肱重臣，正赖匡扶济时，岂可以人言偃寓不出？况今多事之际，卿等还仰体朕衷，为同舟之济。𨒪入赞襄佐理兵部尚书孙承宗奏：年来兵务多不练，兵饷多不核，以将用兵，而文臣招练；以武备边，而日增文官于幕；以边臣任经略，而日问战守于朝。种种诞谩因循之象，不能追救。以一隅坏天下，而既坏一隅，兼坏天下。务在收拾人心，以大振之。以毕自严为户部右侍郎，兼佥都督辽饷。张经世改兵部左侍郎，总理兼督三部兵饷器械。汪应诏署都督同知，镇守山海，经理辽东。川兵复新都初。贼踞新都，加高城墙五尺，扎营四门为困守，声言直取潼关。副使刘芳谦、监军杨述、程会狭兵、毛兵于子来铺共六万余，因攻新都，矢石如雨，人莫敢近。官兵移至牛头镇、奢营领马步兵一万三千来援。官兵从后出。秦良玉催兵从左出。土官谈大孝兵从右出。安绵建武镇远兵从中出。贼奔入城。城内胁从乘隙而逃。遂进克之。贼退入兰州。调刑科给事中熊德阳于外。时张鹤鸣奏获奸细杜茂、系李永芳所使通佟卜年者。传旨到科，不细开名𢾗，止云拿杜茂等。德阳因诘旗官等之一字，包含最众，恐承行人诡捏那移，波及无辜，鹤鸣挟其睚眦，指为抗违，故调四月，会审熊廷弼、王化贞。熊廷弼自诣诏狱，起杨涟、李𠰥圭礼兵都给事中。

命太仆卿董应举兼御史，理津、海屯田，安插辽民。时避难入关者二百余万人，在畿外者安插屯种，其流寓京城者，查明分派，各令安业生儒考试，发附科举。川兵复遵义府。时有湄潭叛民王伦紏贼焚掠。湄潭为川、贵险要，都司陈一龙引兵追至水西境，降之。诸军进驻遵义。时惟重庆尚为贼巢，以余茂衡为佥都巡，抚登莱、天津、延绥、宁夏；授毛文龙勰理京营。袁可立、李邦革、余自强、李从各佥都巡，抚登、莱、天津、延绥、宁夏；授毛丈龙总兵。王一宁授登州通判。赞画礼部尚书孙慎行请正方从哲进药弑君之罪，及引皇贵妃欲立皇后议上尊谥缪戾，称恭急请移官，谓无妨迟𢾗日，一切苟且泄㳫，几干犯天下之大名义，酿成天下之大祸患。从哲连疏申辨，有旨慰之。定熊廷弼、王化贞狱，尚书王纪、都御史邹元标、大理卿周应秋具狱词云：化贞全不知兵，用虏而反为虏用，用间而反为间用，叛逆如孙得功辈，日侍左右，而不悟，声声要战，匹马宵遁，惊魂未定，是热心痴心人也。廷弼言，兵不宜浪战，西虏不足尽信。永芳降情叵测，𠰥持左倦，使坚守右屯，死且不朽，而疾走榆关，平日何等威风，作此举动，比镐多一逃、比应泰欠一死矣。上从之。尚书张鹤鸣奏、三卫虏众近塞、惟抚赏为今日苐一紧。要即将宁远前所芝麻湾诸处积聚尽𢾗听虏人搬取易市。两广抚督进红夷火炮、张安世为都督佥事、总兵宣府、张继光总兵天津。赠王德完户部尚书。荫子入监。光禄少卿高攀龙奏言、释群疑、销隐祸、以固人心。当令郑养性回籍。李如祯、崔文升𨒪正典刑。上曰、禁廷安稳、何自妄生猜疑、保全国戚。尔每当仰体朕心、何必多言。李如桢已成狱。崔文升朕自裁处。无事牵扯。壬辰大两雹。时廿七日酉时也。自春夏不雨，二麦焦枯。是日雨泽覃沛，忽风雷怒号，冰雹并作，着屋瓦碛俱碎，草木禾稼毁折不可胜纪。上下令修省。赠张振德光禄寺卿，荫一子锦衣千户。振德蘓州人，御贡，选兴文知县，一家相随，清操自励。蓝囚变起，振德甫出棘围，趋还邑二日，而贼兵奄至。督战力尽，恸哭入城，率其妻媳子女尽投烈焰，童仆严英、顾美等皆殉，共二十一人。长子张纪以应试先归，幸存一息。事闻，褒恤𥙊葬，建祠立碑，妻钱氏等旌表附祠，义仆英、美等皆给恤。五月，江西妖人程鹏伏诛，左都御史邹元标疏言：乾坤所以不毁者，惟此纲常；而纲常所以植立者，特此信史。读礼部尚书孙慎行一疏，令人神骨为憡，即未必有是心。当时依违其间，既不申讨贼之义，反行赏奸之典，即谓无其言，无以解人之疑也。方从哲辅政七年，未闻其辅相何道，但闻一日马上三书催战。断送百万将帅士卒血染黄沙。祖宗　风沐雨。一片辽东地土尽属夷人。臣身列风宪。名在会议。君臣大义。今日未明。再无有明之日。臣等不言、再无有言之人。臣读学士张鼐疏曰：六七年间、以言及东宫者为小人。不言东宫者为君子，此何等景象，谁实使之尽除天下之清流，阴剪元良之羽翼？此真实录，真史笔也。从来乱臣贼子有所惩戒，全在青史一脉。失今不成，何所底止？惟皇上熟思前年之景象，勿忘当日之艰危。上曰：《实录》据实开载两朝近事，中外所知，岂容以意笔削。从哲旧辅秉政，始末自明。卿风纪重臣，事关国是，正赖持平，据奏不胜疑虑，意则甚忠，朕已知之。恤旧辅张居正曰：居正夺情专权，招致物议。但当皇祖冲年，辅政十载，天下久安，任劳任怨，功不可冺。准复原官，予𥙊葬。文忠谥已追夺，其改予应得房屋，仍给与子孙奉祠居住。兵部侍郎陈邦瞻敬陈切要之议，言内供钱粮及奉圣夫人事。刑部尚书王纪、御史潘云翼各疏论阁臣沈㴶之奸，皆严旨切责。复给事中魏应嘉、郭巩，御史冯三元、张修德、刘廷宣等官。从左都御史邹元标奏也。赵南星晋工部右侍郎，𣸸注管殿门工程。冯从吾左副都勰理院事。山东妖贼徐鸿儒倡乱，攻陷郓城，遂破邹、滕，抚臣赵彦发兵捕之。四川白莲妖贼洪众、刘应选、白仙台等蜂起助贼，巡抚朱燮元擒捕正法。川师克二关，复渝城，樊龙等据重庆，扼险佛图、二都。二关。奢酋父子据泸、涒，专倚声援，形占三寨，以为天险。监军副使伍志充、杨述程，总兵杜文焕帅兵进攻之，直抵贼营。石砫宣抚官秦民屏部兵绕出其后，贼惊败，遂连复二关，杀贼三千余，乘胜进逼重庆，计擒贼首樊龙、张彤、何若海等三十一人，遂克之。定高出胡嘉栋、李维翰、郑之范等狱，俱论斩。六月，御史周宗建疏言：目击时事之非，大臣名节宜重，小臣忠告宜宽。内臣窥伺宜防，外臣附和宜化？其窥伺一款略曰：近见朝廷处分一二章奏，外庭啧啧，咸谓奥窍之中，莫可测识；谕旨之下，有物凭焉。如魏进忠者，目既不解一丁，心复不谙大义，揭其志虑，有何远谋？耳目颦笑之暇，渐与相亲；宫庭礼法之事，渐若相近。一切用人行政，堕于其说，必且东西易面而不知，邪正颠倒而不觉。中外见者咋舌。太监李实、织造蘓杭参、松江知府张宗衡、蘓州府同知杨姜抗违悮解，各夺俸有差。御史江日彩等疏言：李可灼进药，果由从哲引进与否？朝臣自有耳目，从哲岂无心胸？但以大义断之。庸医杀人，律且有条，不置于法而且赏之，无以解人心之疑也。贵妃不封后，选侍宜移宫从哲，非不两有揭进，但意复悠悠，可缓可𨒪，非古大臣决大疑定大难之勇。乃若以衰世之恭号，当神祖之徽称，直是不学无术。至于张差处法，只合如此。从古有明行之法，有不可明行之法，直以行之史册，此类是也。以风癫处者，所以全家庭骨肉之恩，而定中外一时之危。有何士晋、陆大受诸臣之伟议。所以折奸谋之露，而维万古纲常之大。有此处法，不可无此议论。有此议论，无妨有此处法。两存之乃成，偏执之亦非。今独李可灼未置法为不了之局。或辟或遣，惟所用之。方从哲惟是卑卑庸器，识不足决机，力无能任巨，遇事眼昏，当局气靡，青史自有定评，万古难逃斧钺。必欲以《春秋》诛心之法，启皇上手滑之事，亦臣子所不忍为。时方从哲自请褫夺，不许。科臣张鹏云追理张差案，刻刘廷元保奸。尚书张问达覆奏其罪。廷元降级调外。赐方孝孺𥙊葬特谥。命钟羽正左佥都、勰理院事。孙祖寿署都督佥事、镇守蓟州、永平、山海。备倭总兵李维新署都督佥事、镇守狭西。山东都司廖栋破武安贼巢。焚之。选庶吉士蒋德璟、郑鄤、李明𧇖、伣元璐、杨玉珂、倪嘉善、黄道周、张士范、朱之俊、张四知、杨行恕、黄锦、齐心孝、刘必达、陈监、方逢年、王钖衮、许士柔、郑之玄、刘先春、李绍芳、陈维新、陈其美、南居仁、文安之、王铎、杜三策、孙之獬、李若琳、王鸣玉、陈演、梁应材、谢得传、王启元、屈可伸三十五人巡边。尚书张鹤鸣复命寻引疾回籍。大学士孙承宗疏请诣关门相度，上嘉谕，赐蟒玉，隆礼宠之。冯三元补河南道，张修德补四川道，吏部请复职。赠荫官九人：冯应京、吴宝秀、李沂、曾学程、卢洪春、王正志、华钰、王翰、吴应鸿。复职赠官六十六人：顾宪成、张栋、李献可、孟化鲤、骆于仁等。赠讲臣唐文献太子太保，荫子中书。命考选勿拘资格，即科贡一体与选。廷臣集议，言官以红丸事各疏参方从哲。戎政尚书黄克缵奏：言官信口诋诬，欲挤人于弑逆。不思臣子之于君父，当保全其令名；信口污蔑，诚不知忠孝为何物。祈为先帝雪此诋诬、以明当日侍汤薬启手足之真情。吏部尚书张问达、户部尚书汪应蛟公奏曰：当日进薬始末、辅臣与九卿科道所共见闻。辅臣视皇考之疾妻然共切弑逆二字、何可忍言。但可灼妄意进薬处分。即应重票。乃先票罚俸、继票养病去，则失之太轻也。

辅臣已自请削夺，为法受恶，亦引罪之道。宜尔。李可灼非医官也，以红丸轻进，而龙驭上升，罪胜诛乎。应䆒问以正刑章。崔文升身膺提督，可灼轻进之时，何不详察？罪又在可灼上矣。并应从重䆒拟。如此。则肃法纪而公愤泄，辅臣之心亦可自明矣。上曰：李可灼素不知医，布图侥幸，委应重处旧辅，方从哲票拟，失于太轻，然心迹自明，何可轻议？李可灼拿送法司䆒问正罪，崔文升仍发遣南京。此事纷纭多日，今处分已定，不得牵缠渎奏，再生事端。七月，𣸸发广兵，以护运道，勒赞画少卿刘时俊回籍。川湖总督张我续劾时俊遣贺奢寅及赏银回帖并为逆贼投递诉乱。上曰：时俊素受国恩，此事未可轻信，着暂回籍查明具奏。戎政尚书黄克缵引病回籍，太常少卿高攀龙复追理方从哲、崔文升、郑养性罪，旨责罚俸。诏册范氏为慧妃。淫雨坏山海边墙。谕东西赞画监军兵都归总兵官统摄料理。命太常少卿董其昌兼侍读学士，礼部尚书顾秉谦、侍郎周如磐教习庶吉士。内旨谕部。佟卜年为佟养真报仇，投陶朗先处监军，谗害毛文龙。今文龙所获奸细刘一𤩽、杜茂明供李永芳致书通卜年，刑部尚书王纪不即理问，显是殉𥝠卖法，着革职为民。贼攻曲阜，却之。淮徐守备朱兆南驱斩夏镇妖贼，运道始通。山东大雨连日，总兵杨基乘雨破贼于兖州城南，游击蒋绍芳、都司廖栋分兵夹攻之，杀贼千余人，遁至横河，复为山水淹死无𢾗。礼部尚书孙慎行乞归，允之，以锦衣卫都督许显纯镇抚司理刑管事。二十一日，𥙊告神宗显皇帝神主奉安太庙。大学士叶向高申救，司寇王纪曰：纪与阁臣沈㴶相攻，但责以大臣争论失体。《纪》自无辞。今乃以佟、刘之狱加以黜遂，则从来所无之事。何宗彦、史继阶亦救之。俱不允。升李𠰥圭、杨涟太常少卿。川湖总督张我续参奏总兵薛来胤逃避，革职回卫勘䆒。朝鲜入贡平辽。总兵毛文龙奏登鲜联合布置之谋。大学士沈㴶罢。归安酋复攻陷遵义，贵州总兵杨愈茂、推官郭象仪与贼战于白杵营，死之。贼破乌撒卫，指挥管良相死之。八月，削太仆少卿满朝荐籍。朝荐疏：天人交穷，历𢾗朝廷，种种颠倒，成于陛下者十之一二，成于当事大臣者十之八九。以祖宗金辉玉朗之彝典，屑越于画蛇指鹿之讹言；以祖宗龙攀凤附之忠贤，摧朽于剑腹戟拳之毒螫；以祖宗　风沐雨之基图，破裂于昵鹰弄犬之枢策。陛下何负于臣子，乃臣子之忍负陛下，一至于此。得旨切责，落职为民。赠张铨兵部尚书，谥忠烈；何廷魁、高邦佐大理寺卿。敕建祠都门外。岁时致𥙊。特赠额曰三忠。赠董尽伦光禄少卿。尽伦合州人。原任巩昌同知。奢酋之变、率众杀贼。趋入榆城。遇伏兵刺死。上嘉其忠。荫一子世卫正千户。仍立祠岁祀。敇旌朝鲜忠节。加赏陪臣吴元谦以下有差。诏给奉圣夫人坟价银五万两。大学士孙承宗以经略难遽得人、愿亲督理关城兵务。许之。改王在晋南京兵部尚书。以阎鸣泰佥都巡抚辽东山海蠲。免磁器等税。武邑妖贼干弘志倡乱天津。南援监军佥事来斯行及巡抚张凤翔巢平之。魏应嘉、韩继思、朱童蒙升吏户兵科都给事中。三法司再会审，佟卜年仍议流、三千里、杜茂、刘一𤩽、刘淂功俱斩罪。以李维新为四川总兵。申饬驿递冒滥。应天巡抚王象恒疏：东南赋役独重，民情疲累堪怜，请尽蠲积逋，渐减加派，款议改折。报闻。薛敷政升太仆少卿。九月，命董汉儒兵部尚书，陈荐南吏部尚书，改南礼书周应嘉为礼部尚书，掌詹事。都御史邹元标、副都御史冯从吾乞休，不允。兵科朱童蒙论元标、从吾立院会讲，为务不急，恐起门户之渐。欲元标等修职业、惜精神，以东林为戒。元标、从吾各疏言讲学有益于治理，各求罢，优诏答之。大学士孙承宗奏：大兵屯于山海，以选练兵将为实事，以结连西虏为活着，以东向进取为正，而以时乎弥串、时乎广鹿、时乎觉华为奇，乘风汛之便，得兵将之戒。舟楫既具，器械悉备，一鼓而北，抵乎皇城。广鹿之间，东可以聨镇江，西可以通觉华，而三方之声势，若远相应，合四卫之规画，竟可进取。下部议覆，命曾钦为湖广总兵，张嘉策署都督佥事、徐州总兵。西酋受款，经略王在晋开列奏闻，有旨嘉慰。册皇五弟为信王，是为崇祯皇帝。吏科给事中甄淑请文武一例殿试，以尊主权。山东妖贼流劫金山口，徐州震动。原任经略兵部尚书王在晋予告回籍。恤辽左战亡将士刘渠、祁秉忠赠少保左都荫，子世指挥佥事张斌赠都督佥事，俱祠祀演象所火药房。毁谕礼部，册封光庙选侍李氏为庄妃。谕内阁：中宫诞育伊迩，暂免今岁省直行刑。十月，官兵破滕城，徐鸿儒就擒，山东贼平，优叙婴城劳臣。加朱燮元兵部右侍郎，仍巡抚四川。李橒兵部右侍郎，史永安太仆少卿，仍勰心战守，务保万全。凤凰见于大嵬山，九日至十二日去。十六日，皇一女生，诏加黔国公沐启元都督佥事，给敇书，责令调度勰巢。命鲁钦以原官总川、湖、贵州土、汉官兵进剿四川。献樊龙、何若海等俘，𥙊告郊庙。赠义烈土司彭象都督佥事，彭象周、彭鲲翔、彭天佑各都司佥事。奉命援辽，一门战没者，左都御史邹天标四疏乞休，允之。册封代肃益、晋、唐、韩、庆、赵、沈、福建德乐安各王府。遣正副使赵之龙、甄淑等二十四员出翰林院修撰文震孟于外。震盂疏陈勤政讲学之实。上以朝仪大典，累朝成规，辄肆轻䙝，比疑傀儡，降级调外。辅臣叶向高请召还。不听。赠副使孙好古大理卿。荫世千户袁应泰、赠兵部尚书。荫千户世袭。十一月、册封光庙选侍刘氏为贞靖贤妃。命赵南星左都御史。蔡复一副都巡、抚郧阳。耿廷柏佥都巡抚浙江。御史蒋允仪请除立枷苛政。且言计期已迫、当进君子，退小人。母𨂻丁已之罗织，旨责罚俸。宁夏等卫狭西、西安等县地震，谕复前降刘重庆、伣思辉、朱钦相、王心一、吴应原官。献逆犯徐鸿儒等俘告庙。御史蘓琰疏理财三要：一、明示会计之𢾗以相稽；一、酌本折之实以省蠹；一，䆒侵冒之赃以塞漏。谕考察访单必书名投送。准李可灼遣戌。诏赐大学士孙承宗、督师总镇等官王象乾等各貂皮有差。升余茂衡左副都御史，勰理院事；周应秋工部右侍郎，勰理殿门功程；杨述中兵部左侍郎兼佥都御史，总督贵州兼制湖广、云南；朱燮元兵部左侍郎兼佥都御史，总督四川。命年例霍维华孙𤇍即转京堂。赠徐可求右都御史，荫世千户。十二月，发帑金三十万饷滇、黔之师。诏修复孟氏墓庙，并存恤孟氏被贼子孙。大学士何宗彦奏：宗室开科，此系特典，足光天潢。上以为甚淂风励之意，命著为令。贵州巡按史永安奏：臣苦守贵阳，已历四序。自援兵瓮城失利，贼逼营城下，塘报绝迹。贼据城外数处山岗作厢楼，下伐城树，官兵设计毁之东南隅架厢进攻益急。粮米罄于六月。至八月，民间之米又罄，父子母女竟相食矣。白骨处处成堆。死亡几尽。士民尚欲固守，亦古今未有之人情也。独恨抚臣王三善者，受命抚黔，业经一期。当水、蔺交叛时，犹从容就道，半载而始至沆州，两月而始至平越。又五月，音问杳然，竟未遣一兵至，亦未发一粒至。求援之文，疾呼而不答。有谓其故意挨延，希图贿嘱卸担者。至于总督张我续奉旨援黔，亦无一兵至黔，而总兵杜文焕不知尚在何处？此际惟有神兵，旦暮间从空而下，或可救援，臣与张、许结友于地下矣。上切责三善。我续勒作𨒪进剿黔兵，击杀安酋邦俊，余党溃散。张我续以捷闻，以山东平贼功，巡抚赵彦加升兵部尚书兼右佥都。张凤翔、冯嘉会以弭盗安民劳绩，并著各升右副都，俱照观巡抚。以鲁王捐赀助饷，敇奖优赐。左都御史赵南星论人臣服官之义，以职业操守二者程其才品，勤慎主於集事，则冰渊自凛，早夜靡宁者为真才。不则厌薄蘧庐，骄语高旷，当与委顿不前者并论矣。介节矢以持躬，则澹泊自甘，齿颊不苟者为真品。不则往来竿牍，仗势𥝠挠，几与苞苴公行者无殊矣。原任御史刘重庆、王心一补山西江西道升熊明遇、南佥都，提督操江吕兆熊户部右侍即佥都总漕周起元右佥都巡抚应天王三善进兵黔省围解。三善驻平越候楚，蜀兵不至，大会诸将曰、省城不能待矣。外援不至，吾辈死法。死敌等死尔。尚何俟命。道何天麟、杨世赏督兵为左右部。从清水都匀进。自将二万人。与道臣、向日升从中路进。当贼锋。次新安，贼报至，营中惊扰欲退。三善曰：退即齏粉。以死捍之。按兵不动，卒无贼。刘超为前部，三善策马继之。超兵遇贼却，超下马斩兵二人，持刀断贼一标。贼首阿成骁勇善战，超与部兵张良俊直前斩其首，贼遂披靡。适三善大兵至。大噪齐进。夺龙里城。贼众复集。大战却之。众议曰、此地去省会四十里。贼必有重兵堵截。宜少休。三善曰、我兵猝至。贼无备。不能持久急击之勿失。策马先进。贼觇者始知新抚自将意。有𢾗十万兵至。相顾骇愕。安邦彦绐其众曰、吾当增兵来助。遂遁去。贼相率退屯龙洞。官兵夺高寨七里冲、乘胜进毕节。贼步骑如云。孙允谟将所制木发贡、七门齐发、贼死无算。杨明楷率鸟罗兵如墙而进。贼大奔败。所弃辎重器械山积。遂乘胜直抵城下。李橒史永安、刘玄锡死守者几十月，旦夕且陷，忽见贼兵奔溃如蚁，喊声雷震。俄五骑冲锋至城下，云：新抚至矣。军民大悦，庆更生。是时，三善以二万人破贼十万，橒等迎入城，三善曰：贼兵不远，军心未定。我大帅也，不可即安。遂营于南门外坡上。大雪，移营宅溪，贼远遁广陆河外。上以言官多，命暂停行取。吏部奏：行文已取，势难中止。又命取者复任。是后三年一取。何熊祥改南吏部尚书。天启三年癸亥正月，御史夏之令极言毛文龙不足牵制，不必应援，不必勰助。江日彩劾文龙效巡方官例列四六考语，特疏举刺东征将士及海运委官，以至朝鲜君臣、经略督饷、部院司道、登莱巡抚、海防各道，尽入荐牍。越俎骇听，俱不报。以玉牒成，加恩首辅向高、次辅爌、宗彦、国祚、继阶、承宗进爵荫子有差。吴应𤦺仍补大理左寺丞。命朱国祯、顾秉谦、朱延禧、魏广微为大学士，入阁办事。南直巡按易昌进车砲制式。黔师败于陆广鸭池初，诸军视贼过易，前锋杨明楷率兵渡河，札营三十里外，一军屯陆广，向大方、奢社辉；一军屯鸭池河，向安邦彦巢穴。贼紏蔺酋与云南安劾良等率众𢾗万，并力攻陆广，杨明楷奋勇接战，蒙兵先溃，众乱，溺水死者𢾗千。明楷陷贼中贼，乘胜政鸭池，兵退。威清王三善收兵入城。苗仲复肆掠，自龙里至瓮城，尸横四十里。二月，提督操江熊明遇奏、上元、江宁等县地震，应天、常镇、杨州地震有声。以顾秉谦、朱禧参《经筵》日讲并《实录》，总裁。黄嘉善、崔景荣、张鹤鸣俱以紏拾致仕。李长庚改户部尚书，盛以弘改礼部尚书，张辅之改南工部尚书。夺御史周宗建俸。南御史徐世荣劾宗建保举熊廷弼，宗建疏辨，词连郭巩，有结交宫闱，献娼进忠之语，中旨切责。命郑养性离脱都门，择便居住。为御史陈必谦所奏，已经昭雪也。工部尚书姚思仁回籍，以钟羽正代。起李三才南户部尚书。命中使颁赏边关将士。

大学士孙承宗奏曰：中使关涉兵政，自古有戒。皇上使命不遣大臣而遣内臣，且多至四十余人。今命使既行，无容再议。但念兵不可玩，或以创而成例。臣愿皇上毖饬使臣，无以此行为常，优旨褒答。诏赐总兵毛文龙尚方剑，玺书关防，加其弟云龙锦衣卫职，衔令赍以行。三月，南科臣徐宪卿奏请揆臣参用，内外不听。工部尚书王佐卒，赠少傅。陈大道升户部尚书。吏部奏：地方需人甚亟，上曰：行取定规，已有屡旨。据内外离任各官员缺既多，调补难以复任。姑准今次考选，以后仍遵旧制，非风宪急缺不得辄。请都察院以申明宪职事奏。上曰：御史回道考核，载在令甲，迩来视为具文。巡按所属各官，举劾失真，贪酷漏网。及至报满复命、不论称职与否、概拟回道殉情市恩、以致吏治日偷、民穷思乱、关系岂细。所奏差满举劾咨访考察等事、开载《宪纲》遵行。以黔师失利、诏杨述中、鲁钦策、励巢守、何士晋督发。沐昌祚赴援。辅臣叶向高、朱国祚、史继阶、屡疏乞骸。上宣谕频留，调刑部郎中周以典于外，夺其三秩。论倪文盗库罪绞，失魏忠贤意也。谕内阁：迩来科道各官条奏章疏，朝上夕下，朕未尝寝。何乃在外擅发𥝠揭，代人报复？𥝠忿排诬，善类朋比鸱争，非胜不已，全无忠君为国，谋益封疆，屡有谕旨。严禁不遵。卿等传示大小臣工，都要殚心恪共所职。如仍前抗违，无端狂逞，自干覆𨂻，欺背之罪，必不容恕。起李维桢南太常卿，赠白瑜刑部尚书，予荫贵州巡抚王三善剿贼于洪边姑荡，擒贼宋万化、刘洪祖等。万化骁勇善战，洪祖为军师，邦彦倚之，至是夺气。四月，京师地震，钦天监失占。上怒严旨，责礼部尚书盛以弘疏误司官，以下降谪。辅臣叶向高揭救。释之。户科郭巩疏邪党乱政。上曰：朝廷设立言官，所赖矢心献替，裨补国家。乃近来科道官不以国事为重，封疆为急，各持偏𥝠，互相攻击，不顾国体，以致上天示儆，亢旱曀霾，夷寇妖逆，窥伺狂逞，不思乖戾干和，烦言乱政，反诿调燮，有失帷幄疏谋。本当召问所奏事情，力行裁断。且着大小九卿从公会看，奏来朕自有处。大学士朱国祚予告回籍，礼部侍郎林尧俞、南吏部侍郎孟时芳改礼部充副总裁。纂修实录。礼科郭兴治奏、孟夏朔日恭遇皇上亲祀太庙。二更时忽然地震。至若蚩尤则见氐房、白虹则贯太阳、天鼓则鸣塞外、风霾则蔽天日。自春以来、种种变异、层见迭出。御史吴甡请表章真儒王艮、从祀孔庙。户科罗尚忠、请敇编建文年号、追复位号庙祀。并死事陈迪、景清、黄观、黄锅、王良、铁铉、练子宁、陈思贤八人、赠荫祀谥。其妻子节孝忠贞者、并令从祀本庙。郑三俊升左佥都御史、勰理院事。停止侍郎、总理三部。裁京营𣸸、设练兵官。川师进攻永宁。尽焼贼营，复其城。樊虎杀死，生擒周邦泰，降贼二万。副将秦衍祚复遵义。监军赵邦清纳降安銮，内官赵进忠、韩文远殴辱给事中赖良佐，命司礼监查奏，良佐被旨诘责。五月，朝鲜王李珲为其侄李倧所篡，倧久怀逆谋，与平山节度使李贵教练兵马于外，而内约其先王庶妃王氏宫中举火为号，领兵入宫，缚珲投火中，倧遂自称王。登抚袁可立请讨之，督饷侍郎毕自严言不必议讨，不可遽封。安应龙合沾贼补鲊为乱云南，巡抚闵洪学讨平之。川将罗乾象破蔺州，焚其巢。时奢贼屡败，总兵卢世卿禽伪御史汪泽远、伪参谋文道南，副将秦翼明禽伪监军夏奇云、伪给事孔闻过，并伪印十余，获铠仗如山。奢贼狼狈投降水西，以美女、黄金借兵，合窥遵、永。官兵复败之于芝麻塘，贼遁入青山。以林尧俞为礼部尚书，骆从宇为礼部右侍郎，充副总裁。辽抚阎鸣泰罢，以张凤翼代。先是，会推辽抚以韩策，命已下而为科臣所劾。上令部加慎推举，又令明开才略何如，何人荐举。于是部以张凤翼、郝名、臣翼、凤翀、张策四人上系兵部尚书董汉儒、吏科程注、御史李时荣所荐，遂点凤翼。大学士孙承宗乞休，温旨勉留，遣官宣谕，赐银币、羊酒劳之。礼部尚书盛以弘予告回籍。南京永福、永寿二宫灾。六月，吏科郭兴言奏：人情玩愒，法纪陵夷。如管大藩之逗留海上，而宽枭示之诛；陈天叙之夹带硝黄，而缓逮问之条。刘时俊潜通逆贼，鬻利卖国，而竟漏吞舟之网；刘国俊托名赈济，冒帑金𢾗万，而不惜并勘之差。甚至去年之募兵毁都司房屋，汪应蛟每兵给黄钱四百文而去，是赏乱也。今年之营军鼓噪大肆，凌烁于总督吴汝胤之门而不一问，是儿戏也。不报。内官张守仁等、豫索冬衣银两、群噪于工部堂。尚书钟羽正、致仕御史吴甡、请举视学大典、宠进儒雅。慱求海内经明行修之士、如李光缙、陈继儒之流、征诣公车、庶几执经问难之风。先朝岳正、舒芬、皆以直谏著声词林。如文震孟辈、列在经筵、必能剖忠陈谠，开悟圣心。上谕明年举行。虏犯密云崖谷，边将御却之。七月，南御史李希孔再折邪议，恳特敇纂修诸臣，据事直书。上曰：《实录》传信万世，自有公论。付史馆参酌。谕吏部、户部司官有奉公革弊，曾经苦差，著有劳绩，破格优叙，在礼、兵二部之上。交夷入犯广西，巡抚河士晋率兵败之。大学士史继阶予告回籍。十六日，进纂修光宗皇帝实录，命吴汝弼至祠行礼，加恩监修。总裁官。命太监王体乾、魏进忠等并客氏子侄俱世袭。锦衣官。尚书董汉儒言：会典及军政条例，并无故事，一旦使金吾世胄尽为妇寺之胤，不几令武功人人无色哉！不听，兵部尚书董汉儒忧去。工科方有度为辽事，上言：兵者易聚而难消也，今军必不可罢矣；财者难礼而易耗也，今用必不可舒矣；众者难得而易失也，今民必不可重困矣。计天下正供九边额饷，岁入太仓库银约三百四十余万。今辽饷加派乃至四百八十五万，缺饷一百六十二万。请户兵二部总合打算，要见现在之兵作何养法，现缺之饷，作何补法。上命户兵二部详议具奏。八月，恤滕县知县姫文胤，予𥙊建祠，发内帑银五万两。太仆寺马价十万两，充蓟辽抚赏。命赵彦以兵部尚书回部。御史周宗建请查光禄寺钱粮节省过多，上曰：寺积余银系内监减省，粮盐系祖制御食之物，辄敢任意议折，紊乱成规，不必轻议旌奖。蜀王助饷叶向高揭请𣸸注京堂，太常少卿胡克俭请正乡学祀典之缺，禁治四书笑剧之非，以兴斯文，端士本。诏即行之。严饬外解军需入考，成参劾将行郊祀，合用缨甲马匹，内监令取之民间。太仆卿柳佐争曰：御马监二十四房，原备法驾之用，每岁费银十余万，自万厉以来，何啻百万，而不以供一日之用，何也？借之民间，令有司候交纳之苦，设久假成例，京营将至缺马，有旨量借一千。御史刘之凤谏开内操，言：虎符重兵，何可倒授巷伯之手？假令刘瑾拥甲士三千，能束手就擒乎？李应升、黄尊素、宋师襄交章论之，尊素疏有阿保，重于赵娆，禁旅近于唐末等语。忠贤尢恶之，皆矫旨切责。福建海上红夷筑城于彭湖，镇守张嘉策被旨议处。以王舜鼎为工部尚书。贵州巡抚王三善献何中蔚等俘，磔之。九月，惠世扬起礼科都给事中，李宗延改户部尚书。刑科解学龙奏为会议事曰：蘓辙有言。礼财者。非求财而益之。去害财者而巳。辽兵观额九万四千。岁饷不过四十万。今开门之兵。亦止十万。而月饷乃至二十二万二千有奇。递至宁前新兵月粮亦倍于旧。此饷之当核也。辽溃以来。召募四集。额兵不问矣。乃蓟密永昌竞招新兵。新兵日增。而旧额如故。此额兵当清也。甲仗硝黄。给彂不赀。一入营伍。则耗不可问。且阖营而逃。并阖营之器械尽去。甚至汰之自官。亦忘器械而不稽。此军需当节也。我之长技。取胜在火砲。蜀兵之克敌以步。罗将之死守以铳。此马兵当酌也。横金者如云如雨，则有军伴书记捍门执爨，皆实饷所养，不以摧锋而以占役，此冗将当裁也。国初天下文官五千四百，军职二万八千，万厉间文增至一万六千，军职增至八万一千，今又不知几倍矣。裁一官则省一官之舆皂，公费岁省𢾗十万也。武职袭替旧制，比试不中予半俸，三不中者降为军，何不遵也。国以民富，民富莫如粟多，京边之米输之民，不啻倍给之军，每斛易钱百文，是民费其六，兵食其一耳，而况展转作奸以相欺也。刑部主事谭谦益荐异人宋明时能役鬼破敌，兵部员外邹维琏驳之，寻试无验，乃逐吏部尚书张问达，予告回籍褒赏。毛文龙初金州城空，有海上遗民二百潜移居之。文龙觇知，遣将张盘往抚。盘畏不敢进，屯麻洋岛。两阅月后金兵掩至金州，尽屠居民，遂进兵麻洋，毁其城而去。文龙报遣兵渡江，有满浦昌城之捷，时登帅沈有容又以盘大败闻，下该抚查核。

抚臣袁可立奏言：文龙举火放砲，使敌奔命，亦当优叙以劝。遂降敇褒赏，发帑银三万两，赏劳将士。十月，辅臣叶向高疏请停刑，夺刑部司官余继绳、洪声远、兵马假果官一级，调外。时会审李维翰、杨镐、李如桢、熊廷弼、王化贞等散行入长安门、为该科李春烨奏劾得罪。命赵南星为吏部尚书。赠旧辅吴道南少保。𥙊葬。荫谥皇苐。一子生而薨、追谥怀冲太子。加屯田太仆卿董应举右副都督、理顺天等处兵。屯兵科陈良训疏修兵民实政，焚火耗、清词讼、辑佐贰、遴署官，以阜民之植饷本。又清兵、清饷、清马，并责成抚按，勿遣司官，以去耗饷之弊。已卯，皇第二子生，范妃出也。授范守仁锦衣指挥佥事。命国公张惟贤𥙊告南郊、伯张庆臻𥙊告北郊，驸马侯拱辰𥙊告社稷。𥙊毕，百官庆贺。给毛文龙漕粮十万石，叙畿辅殄寇功，升荫巡抚张凤翔等。闰十月，谕取太仓库银二十万两、太仆寺银十五万两、光禄寺银五万两、顺天府税契银五万两，以佐给赏。改孙玮为吏部尚书，管都察院左都御史事，郑三俊左副都御史，杨涟左佥都御史，俱勰理院事。先是，狭西套虏要挟犯宁、夏报捷。兵部覆姚祚端已经勘实。钦天监择十三日辰时郊庙，午时宣捷，奉旨行。大学士孙承宗奏《关东情形》曰：八里铺兵民六百，中前两所兵一千五百，居人可三千，田五百顷。高岭站兵三千，民可千余，田可百余顷。前屯将为赵率教望其田表畷若鹅鹳之群，登其陴高厚，四周屯可一千七十余顷，岁可收七万石。率教以去年率三十八人出守，渐为团结，而今穑事穰穰，城且岿然，兵民可六万，抚夷将为王牧民，近迁兴水中，后所将为鲁之甲，地饶多赀，兵民不下万余，田可千余顷，尚荒其半。中右所将为王楹，地饶于中后，田可千余顷，而仅耕三百顷。曹庄民自团结五十余家，回思春秒经过时，今居然金盛矣。宁远去关远，去敌近，城大而瑕，姑以祖天寿司版筑，汪翥司窑造，后先接河东万余人，合兵民不下𢾗万，此城为必据必争之地。促以今岁完筑，其田一千五百顷，而布种者四百顷。觉革岛去岸十八里，龙宫寺地濒海而肥，土人附夹山之沟而居，可五十余家，地盖六百余顷。旧城遗址可屯兵二万，令龙、武两营分哨觉华，而于山巅为台，树赤帜，下泊辽船。北望黄毛山，南望刘家山，相对如两门。其南麓入海，可为堡，屯万余人。北之孤起者曰望海圏，树赤帜，置砲于上，舣沙唬舟于下，海门天设片帆，不能飞渡矣。宁远东陆行，黄沙白草，墩台宛然。二十里至双树堡，荫木犹存。十里至连山堡，城垣已尽。十里至罩笠山，可立为砲台，望大红螺可百里。东南去镇倭堡三千六百余步，海环其三面，东南有径而险。堡南为葫芦套，西有瓦窑冲，海山之间，可为疑为奇。如以宁远为关，此地可当前茅。北为塔山。即中左所。又东北为杏山。平衍难守。由枷木冲而西北。为红螺山。西南抵威远山。其东接康家山。折而东南为蜡子山。遂至首山。其西则白塔谷。历兴水以西。通于一片石。臣拟从望海台北接首山立关城中有平原。河水环其下。可为堡。直接康家山。以戚继光修蓟门法为台垣，约可六十余丈。地当险要。可以尽收形势于内，而外截东来之路。盖据大势于首山，而山海关在重垣之内矣。开屯之议，赵率教以修守之余、试之而效。总计五城三十堡，兵民不下十余万。而可田之地当有五千余顷。尽民力可占种者，许以三年起科。而因煤以铸钱，因地以煮盐，皆关门稍行之而效者。令袁崇焕经营宁远，查国宁督水兵于觉华臣与鹿善继得以备关城者，傋前屯，以守为战，以贻永逸升萧云。举为礼部尚书，掌詹事。府事，进封慧妃。范氏为皇贵妃，进新城伯王升为侯，贵妃弟范守仁都督。加辅臣向高上柱国，荫子尚宝司丞爌左柱国，荫子中书宗彦、承宗、国祯、秉谦各少保，广微太子太保，各荫子入监南京。齐庶人𧇋𬊶监生陈鼎相谋逆，事觉，捕系湖广。报牛，豕生妖，狭西报鼠怪。南道御史王允成奏：累朝应谥未谥名臣，自开国至嘉、隆十五臣：学士陶安、中丞章溢，为开国谋议之臣；南昌知府叶琛、缙云伯胡深、丹阳男孙炎，为开国死事之臣；内阁翼储之臣曰左春坊解缙，兵功之臣曰都御史高明、侍郎孔镛，赠光禄卿任环、都御史朱纨。抚绥之臣曰都御史黄绂、徐恪；直谏死事之臣曰按察使周新、赠光禄寺少卿蒋钦、赠御史孟阳。近世四人：光禄少卿顾宪成、涂杰、兵部尚书王世扬、都御史王象恒。事下部议。十一月丁已朔，冬至，上祀天于圜丘，念天寒，军士守卫劳苦，礼毕，即还宫。覃恩，谕加讲官郑以伟、钱象坤礼部尚书，赵秉忠加太子宾容，成基命升少詹，姜逢元、王祚远升左谕德，正字官张邦经改光禄少卿。礼科魏大中驳故福抚陈子贞冒滥请谥乞敇。该部以会典条例为例，不得准旧年破例之例为例。户科孙绍统奏。祖宗朝南北卿寺司正少丞各一二人。总计不过三十员。今籍名起废𣸸注。总计一百三四十员。至令无地可置。部属各有职掌。厌薄此而觊觎彼。引手衣钵。贿赂章行。台省耳目近臣。现缺取用。今需次候缺。比于仓巡下吏，甚至弭盗小事而侈言军功，腹里善地而托言边俸，抚臣节钺以资弹压也。近来欲疏京堂，先𨒪巡抚专制之席未暖而推报已至，藩臬司道升转倏忽，人人热心京堂，袛知𨒪化，不管绩成矣。御史黄尊素奏：时势极穷之会，纲纽渐解之形，虽皇上朝讲不废，批发如流，不惜名位，不吝帑藏，而法尢奄奄不振也。兵兴以来，断送𢾗十万生灵，去百年之强土。但见官日增、爵日崇。而人心玩愒日甚。可谓有法乎。日日募兵塞上，不增金钱，徒费干戈𢾗起，可谓有法乎。日勘日议日逮。及至都门，即行𠰥东陵，或以为西山，奸𠰥操莽，或以为皋夔，到底纷纷，未之有已，可谓有法乎？卿秩满座，督抚畏途，但知内地之尊崇，谁念关山之险要。而既得鹰转，又复兔营，济济之中，转成攘攘，或用挑激，或用聨合，朝端之缨冕，为纵横押合之场矣。而官常有法乎？起　以收硕望，而何庸碌之不遗？赠兴以旌忠魂，而何实奸之不辨？名位及于烂羊，锡荫轻于敝袴，甚至被参者不逾半载而登启事，被论者不逾旬日而晋清卿。铨政其有法乎？不特此也，帑金千万，俱委为不可知之物，黄盖满街，竟不知何处来之官，逃亡几空，卒伍鼓噪，近逼京师。聊力疆场者，应从优叙，而𥛅手何以滥无功之赏；膏血原野者尚宜怜怛，而京观何以示日后之名？则枢政犹有法乎？皆以年来殉体面无不周到，而求之割情则不能；掠美名无不攘臂，而求之任怨则不能；择便地无不走骛，而求其任劳则不能。所以凑成不痛不痒之世界，而酿为俱汨俱没之人情也。朗素临边索赏，官军败绩于仙灵寺，守将王楹被杀。命太监李凤翔守备承天府，冯玉提督太岳，分守湖广行都司尚书赵南星奏：铨政之害，在干进，皆由良心汨没，以为当然。虽小民日在水火中，而居官绝无救民之意。夫救民莫过巡抚，诚得德望威棱，自能使贪污解绥。其次则知府最急贤，则县官不敢害民，皆宜久任而优擢者。近且以讨缺为常，掣籖之法，从所未有。自万厉间始用之，以示公，遂有造籖之法。讨缺者无不如意。宜变之，以复祖宗之旧例。叙川、贵捣巢解围功，朱燮元加右都兵部右侍郎，仍总督杨述中升俸一级，俟推用；王三善加兵部左侍郎、右佥都；薛贞加右副都，俱照旧巡抚。以皇子覃恩，荫赵南星等子入监。凡四十四人。川兵入龙场阵，获奢崇明妻安氏及奢崇辉、蔡金贵等。安位母子遣汉把刘光祚赴镇乞降，杨述中许之，授贼党袁绍等状，令擒奢寅父子自赎。而抚按会议，亦勒安位母子缚解安邦彦。奢寅然后，请旨治罪。大抵三善以元凶未穷，当用剿为抚；而述中一意主抚，议遂不合。福建逐红夷，擒其酋，尽焚其舟。

十二月，谕吏部：巡抚久任及各官迁转，皆论实俸。深切铨政，着实举行。京堂壅𣻉，以后不得滥推。其巡抚员缺，着照旧例兼推方面官。有司贤否，抚按官严督司道从实开报，不得朦胧庇护，违者事发并治。录延宁边功，赏荫文武官杨应聘、祁伯裕等三百八十九人。御史高推劾奏旧本兵黄嘉善、张鹤鸣当封疆沦丧，一筹莫展，而延宁叙捷锦衣世袭，清夜扪心，何以自安？有旨不必追论。册封李氏为成妃，赠死事安定知县董尽伦光禄少卿。荫子世指挥佥事。濯县知县左重赠尚宝司卿。荫子世千户。大学士孙承宗请去经略而移总督于关城。以蓟抚居密。辽抚居宁。前权归于两抚。而督臣时问焉。乞罢臣督师以省二三。或令臣姑还阙下。比识途之老马。如必不欲臣离关，则请去经略督抚，只以臣一人督两抚。臣如推督臣，则愿有请：不肯居东者勿推、任抚不任巢者勿推、同功不肯同过者勿推、顾局面不顾安危者勿推。如止以臣任关城，亦愿有请：终年不令一觐、则不能任不时。予饷用军需。则不能任。不断臣所奏请而令兵部议可否。则不能任。身同外吏、无以自明。李泌所谓待圣意杀臣而后求去晚矣。于是吏部奉旨总督且不必推。承宗又奏登镇不可议裁。登镇去三坌觉华岛只两日风可至。而东江路迂。取金州于弃去之后、竟不能守。乃钱粮之给，发先东江而后登，有三月不饷者。率枵腹之众，而责破浪之功，难矣。督臣王象乾以忧闻，铨臣方急议推，而枢辅踌蹰郑重，将议奏撤。上曰：𣢾夷叩关，督臣象乾还着料理抚赏，候事完离任。叛逆奸细韩宗功等伏诛，宗功以副总兵叛去，复潜往张家湾探听，被获，并其子韩攀桂俱戮于市。元辅向高以六年考满，晋官太传上柱国。江南地震。


哲皇帝本纪下

天启四年甲子正月丙辰翔，以黄立极、徐光启充实录副总裁□□长兴知县石有恒、主簿徐可行随获盗首吴野樵、徐三等，置于法。王师进捣大方、大捷。时王三善同縂兵鲁钦等三路进兵，直入贼巢，擒土司何中尉等。进营红崖，总兵张彦芳击贼于羊耳，夺其战象。大兵深入大坝洪、红岛冈，贼所借乌芸等部苗望风奔溃。王三善按辔入大方降者日以千计，田景猷、刘志敏、杨明楷等皆救还。奢社辉、安位焚大方老巢，窜入火灼堡，安邦彦逃入织金。御史杨建烈议清国储，疏言：京、通各仓百万，军储所系，不意有经年出纳，甘为硕鼠之抟。志切贪饕，莫厌饮河之腹。如管太仓主事萧持筹者，业经察处，顷复叙功起用，何怪奔竞成风、法纪尽弛也。大学士叶向高请勿停添注，以广起用；允之。揭请召还文震孟诸臣，不允。御史李应升上时事疏，略曰：今天下有三患：一曰夷狄吭背之患、二曰盗贼肘腋之患，三曰小人腹心之患。三患不已，乃有三病。邪气王而元气削，则病内；元气削而神气尽，则病外。庸医四出，参、黄杂投，补其邪而伐其元，则病医。是三病与三患相终始，何以明其然也？礼义廉耻，国之四维。今情直重者封疆𥝠，人重者君父轻，官爵重者伦义轻。行同鬼蜮，言似风波，形存心死，故曰病在内。财用立国之本，今将军梦断于三韩，太仓倒囊而一洗，涣群无计，手足不仁，故曰病在外。标本不审，缓急无剂，黔急即捐楚以予黔，辽急即敝天下以备辽。添派惨于剜肉，征调急于沸羹。睥睨草泽，辄借鹰鹯以代驱；剽掠都门，转聚虎狼以自卫。乃至金缯媚虏，任其杀将以吞声。甚而窃国者王，竟借保结以赏乱。譬如一局而奕者数人，一室而斗者𢾗挺，不以除病，而反以增病。故曰病在医。夫天下之有赏罚，犹医之有针砭。皇上试问罢珰遣而嫚书入者何人？马上催而三路败者何人？中枢拗而经抚败者何人？贪残激变而贻患黔蜀者何人？断送封强，从未一申常宪。乃绩奏金城之赵率教，几蒙捕虏之诛，而万有孚何以卖𣢾？议叙立争国本之何士晋，且吝援黔之赏，而袁可立何以安坐？加衔言官齿及路马，每承诘责，而邪臣引去。批答𢾗行，风采不扬，观望日甚，安得淮南寝谋如汲黯，豺狼敛迹如张纲者乎？蘓轼有言：奸臣之始，以台谏持之而有余；如其既成，以于戈取之而不足。养猫捕鼠，畜犬防奸，皆善喻也。至三空四尽，民心已离，独有节省之法可捜抵加派，乃十库、织造、监局、仓场，一切付之不问。即会议硕画，如郑三俊、解学龙二疏，亦久束高阁。新奋交征，挺而走险，吴、楚之间，渐有嘨呼。惟尽蠲宿逋，斥免贪猾，民心犹可收拾。小人者与正人不两立者也。今抗疏纲常者，路阻黄扉；教人忠孝者，身归绿野；执浤击好者，白衣高卧；沥丹枫陛者，青史空传。倘赐环之典一行，正人之气日王，将负嵎者敛瓜，而卷土者灰心。是则防小人之要，而方今对病之药乎？获妖首王好贤，诛之。先是，徐鸿儒既败，叹曰：我与王氏父子经营二十余年，按籍而𢾗弟于逾二百万，当横行天下。蓟抚密捕好贤，窜至杨州，为缉役所获。即奏处决，余党不问。赐先朝忠臣杨继盛全葬。命李从心三边总督，冯从吾南京右都御史。二月，贵州巡抚王三善被陷自刎，三善驻大方久军心玩懈，食亦既。师还贵州，所信任降贼陈其愚，目把中大猾也，多与参赞军务，纤悉输于贼，三善还其愚继行，忽传其愚山后遇贼，三善勒马回救，其愚故纵辔冲三善堕地，三善知有变，将帅印付冢人持去，遂自刎。猡鬼诸苗蜂拥而至，全师皆覆。监军岳具仰、同知方明栋、梁明泰、副将秦明屏等皆死，贼势复张。督师孙承宗奏叙毛文龙斩获功，请发饷济之；略谓：边人相蒙，上求以实，下常应之以虚；况予以虚着，责以实效乎？上不能以虚为实，下又何能以实应虚？臣谓登、莱防南岸，不防北岸，东江作虚应，不作实应，似密而疏，似省而费。然无曰功不必核其虚，饷不必问其实，令孤悬异域之臣，捐身为国，大声疾呼而不一应也。刑科解学龙奏：自广宁溃散，中国未尝探彼一亳消息，而田有仓、赤没哈等分布侦探出入，一片石等处。有如无人之境。今有仓虽就擒。然先有仓而飏去者。不知凡几。是未尝一日忘中国也。朗素不过虏中一部落尔。殱我𢾗百人。而我吞声不敢问。夫不与我合。则必与彼通。小路不防之处。皆彼眈眈之地。邓艾之绵竹。白马关之鸡王峪。皆可虑也。则宜何如绸缪拮据，同心戮力，从实致功，以奖王室？乃现在铁衣曾有的数否？闻抚臣欲点阅，而各帅不应，无如之何。权买马骡、硝黄盛甲，曾经验否？各道与各将交𬴐结契，修饬情面，茫然不问也。兵马操演，不过千把总领、百余游手，放砲呐喊，辰集未罢。尔大将称觞为乐事，近且买美姝于南都，此乾坤何等时而为此也？司农告匮，束手莫支，三帅各领银一万二千，为治第之资。曾不思斮石刊山，即此宵啼露处之征人，而穷工极巧，无非敲骨吸髓之物力也。所贵大将者，为其伸明军令、乃佯作家丁、奸宿民妻、道臣具揭、而镇将不理、此何军政也。大帅之营、逃亡倍于他将、或出入虏地、或响马行劫、既不可问、乃取做工班军、枭首儆众、何不仁也。营房每间领价银六两、而费五六钱、筑土为墙、一遇风雨、露宿如故、马料豆草十扣其半，以致倒死。又不即报，迁延冒支，国家有多少金钱堪此浪掷也！而将领且大袖高巾，昼夜聚饮，流连青楼，弓矢器械，十无一有，惟望敌兵一到，为辽阳广宁之教场尔。天下事尚忍言哉！至于抚赏一节，犹愿当事摘之。盖虏明明挟敌以要我，敌明明借虏以困我，直待彼中气势完足，事局停当，俟我东奔西走，无暇照管，又俟我东缺西残，漫不理会，然后一直讨赏，一直声击，使我财匮不能支，兵困不能守。於！是或合或分，或奇或正，欺我之疲，乘我之怠，不识我之债帅单兵，羸车下驷，何以应之。故以𣢾而纾我边警。修我傋具。则可谓受𣢾。而必出死力以捍我。三尺童子知其不然也。夫一意于剿而后可言守。舍剿言守不得也。一意于巢而后可言款。舍剿言𣢾不得也。我常示以不欲款而后彼不得挟唉以求多于我。我常操其不必款。而后彼不得借款以坐困乎我且以抚金为饷金。而捐升斗以宽加派。则民不困。更以抚赀为犒赀。而散千金以酬壮士。则将自勇。晁错谓丐奴之贪。不如勿赂。勿赂则变疾而祦小。赂之则变迟而祸大。畏其疾也。不若畏其大。择其迟也不若择其小。不可不𣸧长思也。大抵治天下者，须有治法。又须有治人。有治法亦可以立人。有治人亦可以立法。有治法则人之偷者奋。顽者廉。吏舍无不醒之酒。暮夜无故人之金。故可以立人也。则法之堕者饬。玩者𢙘。汾阳敛衽于平章。淮南寝谋于长孺，故可以立法也。若使在局外则争枭奋，当事任则竞鸠藏，寄封疆者多全躯自营之人，而膺圭组者乏一丝不梁之守，致朝廷之德意不鬯，闾阎之生理不遂，天下脊脊大乱，皆由此矣。四川总督朱𤓖元处置蔺酋故地，以赤水河为界，自河以东，龙阳一带属贵州；自河以西，由赤水至永宁属四川。就永宁城中设立道府，与遵义相犄角。加锦衣卫田尔耕太子太保，以其缉捕有功，实依附魏忠贤也。风霾，命内外臣工各图修省。推南京吏部尚书邹元标，中旨以衰老罢之。

三月，总督王象乾以母忧归，推吴用先任之。大学士孙承宗奏弭边衅疏曰：臣见捕获奸细，纷然见告。而左𥘵经略者，捕皆巡抚之人；左祖巡抚者，捕皆经略之人，罔不招狱成词。盖亦番快之捶楚，无求不得。夫辽民脱身来者，靡室靡家，既苦奇穷，而相亲相傍，动遭奇祸。诚念陷身於外者，未必尽是甘心，则脱身于中者，岂其愿为恶党？我当开一面之网，借彼之残，以散其不附之心；岂更密罗织之条，失我之宽，以断来归之路。吏部尚书赵南星请革乞恩，空选荫魏忠贤弟侄一人、锦衣百户应天巡抚周起元劾织造太监李实擅增袍船。御史李应升奏：今日安天下之大机括，莫如恤内地之民。生民之憔悴极矣。兴利而未必可兴，不如与之除害。徭役烦重，奸胥欺隐，一害也。长吏贪残，酷爵重耗，二害也。通家砌访，株连诬陷，三害也。马户河夫，破家荡产，四害也。盗贼充斥，邪教勾连，五害也。抛荒虚粮，赔丁啚欠，六害也。里甲修理，粮长铺办，七害也。俗吏妨农，非时而比，八害也。白丁下乡，乘船骑马，九害也。势力投占，𥝠债侵夺，十害也。又有五反，国家设预备仓以为民，今佥粮里买谷以厉民，而该部至欲括取平粜之半，则郡国何以傋水旱乎？一反也。祖宗立保甲以弭盗，今立泛地捕没以诲盗，而议者尚申乡兵召募之说，则秉耜尽化斩木，二反也。侵欺抵狱，而攀指平民以完赃，预放工食而搜征民欠以抵解，三反也。惩贪无法，而转以王官进其阶，察吏怙终而仍予州县肆其毒，四反也。诏书停阁，而丞尉朱票如飞，讼师横行，而南院十词九准，五反也。闻之养马者去其害马，此数者不去，则民生之憔悴未有已时。𠰥夫积久并征，日见追扰，虎狼四出，鸡豚一空，公家未获丝毫，胥役之腹已饱，哀怨之气上通于天，水旱随之，盗贼继作，实可寒心。留中不报。赵南星条奏四司通变之宜，言：吏部四司惟稽勋司一人，余司皆二人，想以稽勋事少之故然。今日之稽勋，皆储以为文选、考功之用，不若就近推补，不拘资格，一省不妨二人。引陆光祖之调吏部，吕坤、黄克念同色同司之例为言，上从之。南星遂调职万司郎中邹维琏为稽勋司。于是刑科傅魁等滋起异议矣。京师地震。四月，川贵总督杨述中听勘，以王三善陷敌故也。命蔡复一代为总督兼贵州巡抚，仍赐尚万剑。毛文龙奏报张盘败敌于旅顺，侍郎董其昌奏辑留中。疏上进，并荐李维桢宿学史才，诏允用。漕运总督吕兆熊擒获倡乱妖民金科、马永等于江、淮间，刑科傅魁论佥都御史左光斗、吏科都给事魏大中不宜，与汪文言相狎，请禠其职，以为比匪之戒。其言汪文言门役滥窃中书，交通内外，当诛。特旨下文言诏狱。左光斗《疏辨》曰：汪文言之昭雪，前司寇也；其题授中书者，今阁臣也，臣不闻也。臣官阶已崇，不借延誉，何事引为腹心？臣有以知魁之意矣。不利于考功，有邹维琏；不利于铨司，有程国祥，又不利于吏垣有魏大中，而惧臣之稍稍持清议也，则并欲罗于一纲。维琏十八年砥砺，臣虽未荐为铨司，亦尝极称其才品；国祥二十年清冷，臣曾随阁部诸臣后缴访单，虽未尝期其必用，而不敢自昧其良心。大中为人不可亲疏，臣与之落落而已。凡此皆负海内之清望者也。科臣何事而必与之为仇也？科臣冒认东厂理刑，传继敖为兄弟，长安冷觑久矣。比昵匪人，莫科臣𠰥，名义至重，鬼神难欺，臣愿科臣慎思之也。上曰：左光斗以清望勰持风纪，心迹自明，安意供职。魏大中亦疏辨。上曰：大中新擢吏垣，着即到任。台臣袁化中、科臣甄淑各疏为左、魏剖白。大学士向高疏乞致仕，具言：臣之题汪文言事迹甚明，而光斗、大中之与相善，尚属暧昧。言官之讦奏，衅不可开；驾帖之拿人，渐不可长。恳乞致仕，有旨慰留。礼科刘𢡟言：民间贫窘日甚，贫吏沿习成风。请令司府州县贤否册，开列本官贪廉昏明事件，𠰥抚按巡历面诘，与所开不合，则开者之昏贪亦自可知。至荐劾两本，不必会稿，不妨荐者止于奋额，而劾者倍加。盖今日吏洽贪者十七，廉者十三。即倍加，犹不能尽也。四川总官女宫秦良玊奏其弟秦明屏死于王三善之难，其侄佐明祚明突围重伤。上嘉劳之。大理寺少卿范济世请封李选侍为妃，上曰：朕体皇考遗意，选侍八妹，礼待供膳有加累朝家法，其存加封，自有时制。且朕未尝册立，何云皇太子停封？其原住宫毁根因自明，何疑人谋？见住慈庆宫，何云一号殿？范济世诞妄要名，或有受人指授情节，着令回奏。严朝觐官科敛馈送之禁。五月，魏大中到任，面恩，有旨责。大中傅魁奏：情事未明，何得到任？福宁州军变，旋定之，削北镇抚司理刑刘侨籍，以许显纯为之。侨以问汪文言事不逢珰意也。显纯入而承风罗织。冤惨遂不胜言矣。荫田尔耕一子。世锦衣卫百户。魏忠贤原荫侄。加二级。大学士向高求去。疏云：年来人情分门起复。互相猜防。以臣持论稍平，共欲留之以弥缝调剂，不思欲波浪之息者，当息其风。今日之风，求波浪之勿作，即冯夷、海若亦缩手而莫知为计矣。自汉、唐、宋以来，一有此衅，便与国家为终始，经多少贤人君子费尽心力，不能消弥。要其病根所在，只是争官竞进一意，牢不可破，日甚一日，岁甚一岁，与天下士大夫无智愚贤不肖精神命脉皆归并于此。而又公然讲说。无所畏避。有不遂意则怨谤横生。臣无托毛洗髓之术以荡涤更换其肺肠。而能以一空言除历代所不能除之祸衅乎。使得脱然而去。天下人或以愚钝如臣。犹知止足之义。万一有所感动、科道周之纲、许誉卿、刘廷佐、交章诣勿轻用。立枷会议。贵州抚按道互奏疏揭、按臣史永安在围城时、欲发都司黄运清、出往新添平越催兵。惧其不济、复欲自往。学臣刘钖玄、疑永安有去志。再三攀留、揭称欲护抚按出城、自请留城作质待死。永安疏参钖玄献城卖路、陷两院而自偷生，并侵抚臣李橒。合三臣而论，永安、巡远，自视全城功为苐一。钖玄言语小过，难冺其大节；李橒抗大难，万死一生，从前被论可恕。赠长兴县知县石有恒、滕县知县姫文胤太仆寺少卿。各荫一子。主薄。徐可行赠通判。叙土司各官。黔中解围复城功次，赏赉秦良玉等。京师旱，枢辅孙承宗进呈车营图册，上以壮猷成画嘉之。六月，兵科章凡儒言：救时急剂，在核外地之兵饷、裁内地之恩荫。左副都御史杨涟紏劾魏忠贤二十四大罪曰：票拟托重内阁，责无他卸？自忠贤擅权，旨意多出传奉，径自内批，坏祖宗二百年来之政体，大罪一也。刘一璟、周嘉谟同受顾命之大臣也。忠贤交通孙杰，论去急于剪已之忌，不容皇上有不改父之臣，大罪二也。孙慎行执春秋讨贼之义，邹元标明万古纲常之重，忠贤逼之使去，而于党护选侍者曲加绸缪，加蟒玊以赠行，亲乱贼而雠忠义，大罪三也。王纪、钟羽正功在国本，纪执法如山，羽正清修如鹤，忠贤一则使人辱而迫之去，一则与沈㴶构陷削籍去，不容有正色立朝之直臣，大罪四也。国家最重，无如枚卜。忠贤一手握定，力阻前推之孙慎行、盛以弘，更为他词以锢其出，岂真欲门生宰相乎？大罪五也。爵人于朝，奠重廷推，去岁南太宰、北少宰皆点陪贰，颠倒有常之铨政，掉弄不测之机权，大罪六也。满朝荐、文震孟等，抗论稍忤忠贤。尽令降黜。竟阻赐环。长安谓皇上之怒易解。忠贤之怒难饶。大罪七也。然犹曰外庭之臣子也。传闻宫中旧贵人荷上宠汪上年皇上南郊之日。托言急病。立刻掩杀。是皇上且不能保其贵幸。大罪八也。犹曰无名封也。裕妃以有喜得封。中外闻之矣。忠贤揘旨勒令自尽。是皇上且不保其妃嫔。大罪九也。犹曰在妃嫔也。中宫有庆。已经成男。乃绕电流虹之祥。化为飞星堕月之惨。传闻忠贤与奉圣夫人实有谋焉。是皇上且不保其子。大罪十也。先帝青宫。操心虑患。护持仅王安一人。皇上仓卒受命，拥卫防护，安有微忠？忠贤矫旨掩杀于南海子。是不惟雠王安，而敢于雠先帝之老奴与皇上之老犬马略无顾忌，大罪十一也。因而欲广愿奢，讨赏，讨祠额，王言屡䙝，建坊筑茔，规制僭拟陵寝，大罪十二也。今日荫中书，明日荫锦衣。五侯七贵。何以加兹。有何军功。擅䙝朝廷之名器。大罪十三也。因而手滑胆粗。用立枷之法以威众。扳陷皇亲。欲动摇三宫椒房。几兴大狱。大罪十四也。犹借曰禁平人开税也。良乡生员章士魁。以争煤窑。托言开矿而致之死。赵高鹿可为马，忠贤煤可为矿。大罪十五也。伍思敬、胡遵道以牧地细事，付之有司足矣。而径拿黑狱，草菅士命。皇上方欲幸学，而使青燐赤壁之气，先结于璧宫泮藻之间。大罪十六也。未也，且明悬鉴谤之令于台省矣。科臣周士朴执紏织监一事，原是在工言工，忠贤竟停其迁升，使吏部不得专其铨除，言官不敢司其封驳。大罪十七也，未也，且将开罗织之途于缙绅矣。北镇抚司刘侨不肯杀人媚人，自是在刑言刑，忠贤竟令削籍，是明示人以大明之律令可不守，而忠贤之律令不可不遵。大罪十八也。未也。且示移天障日之手于丝纶矣。科臣魏大中到任。已奉明旨。忽传诘责。及台省交章。又再䙝王言。而煌煌天语。信手任心。大罪十九也。最可异者。东厂原以讥察非常。不以扰民。野子傅应星等造谋告密。日夜未几。不至兴周文之狱。刊党锢之碑不已，大罪二十也。尤可骇者，奸细韩宗功潜入长安，往来忠贤司房之家，事露始令避去，更创肃宁新城，作郿坞深计，不知九门内外生灵安顿何地。大罪二十一也。祖制不蓄内兵，忠贤谋同奸辅沈㴶创立内操，使亲戚党羽交互盘踞，安知无大盗刺客搀入，刘瑾招纳亡命，曹吉祥弟侄倾结达官，忠贤盖已兼之，不知意欲何为？大罪二十二也。进香涿州，铁骑如云，警跸传呼。其归也，径驾驷马，羽幢青盖，俨然乘舆。其间叩马献策者，实繁有徒，不知更作何转念？大罪二十三也。宠极生骄。恩多成怨。闻今春忠贤走马御前。皇上曾射杀其马。贷忠贤以不死。忠贤进其傲色。退有怨言。朝夕堤防。介介不释。从来贼子乱臣。只争一念放肆。遂至收拾不住。奈何养虎兕于肘腋间乎。此又寸脔忠贤不足尽其辜者。大罪二十四也。左右外廷。俱畏不敢言。即有败露。奉圣客氏又为之弥缝遮饰。故掖庭之内。知有忠贤。不知有皇上。都城之内。知有忠贤。不知有皇上。即大小臣工。又积重之所移。积势之所趋。亦不觉不知有皇上。而只知有忠贤。凡宫中府中。大事小事。悉皆忠贤专擅。反觉皇上为名，忠贤为实。羽翼已成。骑虎难下。及今不治。不知宗社何所托也。伏乞正法。以快神人。公愤其奉圣客氏敕令居外。无复令其厚毒于宫中。傅应星等着法司责问。如此而天意勿回，人心勿悦，不新开太平气象者。请斩臣以谢忠贤。臣知此言一出。忠贤之党断不能容臣。然臣一生忠义之心。事两朝特达之恩。知于愿已毕。死且不恨。疏入。留中。

二日。忠贤有疏乞罢。先下备极温慰。次日乃下。涟疏曰：一切政事。皆朕亲裁。宫闱事情严密。外廷何以透知毒害等语。是欲屏逐左石。使朕孤立。杨涟寻端沽直，姑置不问。先是涟疏成，意欲于午朝面奏，出疾雷掩耳之计。缮写甫竟，次日免朝，恐机泄害成，遂循例封进。忠贤得疏，亦惴惴惧祸，欲结辅臣韩爌挽回。爌严拒，不得已泣诉御前。客氏从中委曲调之，遂令魏广微调旨。广微，忠贤素以同姓固结涟疏中复有门生宰相语，广微恨之，故切责不少假。涟更愤激，冀补牍以伺对仗。忠贤闻之，阻遏。上不御朝三日，至四日，乃出御皇极门，刀剑倍于往时。侍班官僚更为严谨，左班诸臣不许擅出奏事，而诸臣公愤愈甚矣。给事陈良训、刘𢡟、许誉卿，御史李应升、袁化中，太仆少卿朱钦相各特疏请黜忠贤。詹事翁正春各科，熊奋渭、朱大典、陈奇瑜、吴弘业、杨维新、孙绍统各道，刘璞、刘芳、房可壮、洪如钟、李乔仑、郎中邹维琏各疏暴忠贤罪恶，俱有旨以沽直不谙责之。尚书赵彦等各疏暴忠贤罪有旨，不必以此过讣。卿何世赏等合词论忠贤有旨，不必借此沽名。御史何士奇奏曰：皇上奖赏忠贤任事过直，未知忠贤所任何事？果朝事耶？高皇不许内官干预政事。果家事耶？阍人供扫除，奉奔走，小忠小谨，夸自皇上。恐席权怙宠、为伏莽之戎、不可言也。不报。吏科魏大中等疏言：涟疏未蒙发粟、而忠贤疏先下、念其勤劳、录其小心矣。又明日而涟疏下。没其忠爱、罪其沽直矣。忠贤罪案、代其任咎。忠贤逆德、代为分剖。自疏自票、尽出忠贤之意。恐涟疏未及省览也。忠贤不戮。客氏煽处。恐左右尽忠贤。客氏之人。皇上真孤立尔。有旨下大中于狱。向高疏救乃寝。向高上疏请忠贤自罢、并乞罢内操。传旨杨涟。非无因而发。卿等或见其肺肝。追惟往事。何忍忘忠贤之劳、听其陈请乎。以礼部尚书黄汝良掌詹事府事。杖屯田司郎中万璟于午门外，寻卒。璟奏忠贤盗权擅利诸不法状，有旨，逮杖内侍，群殴于门。阁臣向高、尚书陈长祚等各有疏救，而璟旋毙。皇子薨，京师大两雹。恤录大方阵亡将吏秦明屏等四十五人，册封光庙选侍传氏为懿妃、李氏为康妃。逮御史林汝翥翥巡。城有火者，曹进、傅国兴挟人命抢财，斗于途，翥欲参之，皆愿受杖免。参后𢾗日，万璟祸作，忍中旨，逮汝翥廷杖。翥惧亡去。群内侍疑向高匿之，直入其寓嫚骂，坐索向高奏之，撤回。内官着谈卫严缉。江南大水。七月，南兵尚书陈道亨等公疏请去魏忠贤严旨。切责抚宁侯朱吾弼请处分忠贤。以靖萧墙大祸。旨革其禄米三年。仍诏锦衣卫逮其书写人役。并掌家李太等刑䆒。御史林汝翥自诣遵化狱。抚臣邓渼为之请。诏仍廷杖之。红夷屡扰闽中。焼劫西寮古云一带。抚臣南居益请严贩海之禁。六科廊火，南科杨栋朝劾奏魏忠贤搜括南都之害。御史李应升为惨死。郎中万憬讼冤、黄尊素、王振奇、杜三策、周洪谟、万言扬各疏继上。报闻。诏锦衣卫杖汪文言，革为民。通州兵因粮鼓噪，命督抚官申饬。诛其首倡及䆒治侵克王使。河决魁山堤溃，冲塌徐州东南城垣，平地水𣸧文余，淹死人民甚多。诏进《大学衍义补》。四川总督朱燮元献奢崇明等，俘大学士叶向高，予告回籍，命行人吕邦翰护行。礼科刘懋请将内操各兵发出城外武场，合营合队，并演辰出酉归，使内地不受震撼之惊。毛文龙进呈地图、并陈战守粮饷军需事。宜上日览奏、具悉情形。战守事宜听相机行、与在内各镇相关的不妨摘确。本内保举官员甚众，以后不系军中紧要事情、不得轻议。夺广东布政使饶景晖以下俸、广东米涌贵，归咎白艚。众民诉于府，知府程光阳语稍激，众𬮢然思逞。光阳趋入按院，众随之，光阳遁，因围按院。巡按陈保太又趋入布政司。饶景晖等以钱粮关系，闭门不纳。保太劾之，因而夺俸。光阳降二级，袅乱首，责其余而遣之。八月，以朱光祚为工部尚书兼副都总，理河道。上不豫，召内阁韩爌等至乾清宫，问安毕，叩头出，赐食而退。谕阁部视学，改明岁举行。黔师克岩头寨，遂破平茶。先是，贼据岩头，窥伺香炉山，摇动四卫，梗塞粮道。总理鲁钦率兵至清平，相机进巢，移会督抚发新兵策应，并拨道府督催粮饷后援，一战克之，有险可据，四卫安而运道无梗矣。以南师仲为南京礼部尚书，李维桢为南部礼部右侍郎。𥙊酒蔡毅中等公疏请纳忠言以安宗社。迩来章奏，但有及魏忠贤者，留中不发。如此蒙蔽，其中宁可测哉？上不问。升高攀龙为左都御史，刘策右佥都御史，勰理院事都给事魏大中紏知县郑延祚馈仪六十两。旨下法司提问。奖大中公严降浙江巡按张养素为行人司副，以其荐举非人，并疏揭迟漫也。褒封五经博士孟所誉母张氏贞懿，加顺天中额五名。以明年视学，监生多人侍班，后不为例。右都御史孙玮卒，加吏部尚书，赠太傅。蓟州暴风雨，迅雷冰雹昼晦，冻死男妇无算礼。闰县疾风暴雨，发屋拔木。九月，诏以甲元之首阳德方亨免行刑。太常寺少卿邹德咏上《列圣讲筵芳规》八条。以傋𧇖览。上嘉纳。谕发内运库及新造军需器甲。差太监刘应坤、纪用、陶文赍赴关门验收。仍谕大学士承宗行边二载。拮据劳苦。特赐蟒衣彩假银两。以示眷酬。文武将吏战守各官军行间奋力。犒御前银十万两。听不时赏功。凡军国大计。除章奏批发外、一切情行机宜、不时入告。仍照阁中奏揭封固、径送朕前。朕时伫望焉。毛文龙告捷献俘十二名。兵部传单会审仅五人是真夷。其余幼童幼女老妇。于是台臣袁化中上言、海外之战、捷未可知。然在我未尝斩将夺城、在敌不闻丧师失地。小小俘获，何足献捷？不报。大学士孙承宗请戍罪臣杨镐、熊廷弼、王化贞，不允。逆贼陈其愚伏诛。其愚诈降以陷，王三善输情贵阳，以𨒪攻袭。监军御史傅宗龙得其情，即擒斩之。而水西之耳目除，黔中之伏莽绝矣。南科徐宪卿言：蘓、松、常、镇之地，湖水海水俱溢，禾麦无收，嗷嗷莫待。请缓征派以息乱，改折漕米，似救汹汹。左都御史高攀龙纠劾贪污御史崔呈秀，革职听勘。大学士孙承宗疏叙关外劳臣，请授副总兵赵率教、满桂为总兵官，鲁之甲等酌俸量升。玉玺出临漳，漳河西畔土忽坟起，耕民发之。淂玉玺一杖，龙纽斗形，方厚四寸，文曰：受命于天，既寿永昌。抚臣程绍以闻，命进表官赍进。十月翔，有事于太庙，阁臣魏广微𥙊毕始至。吏科魏大中劾其无礼，曰：皇上以是日卯时升殿颁厉，四方万国，谁不俯首奉行？其矫命雄行，独奢安尔。广微执政重臣，何以骜焉不拜正翔也？皇上于一日间行二大礼颁翔不至，享庙则后至，其无礼于皇上，亦已甚矣。广微上疏自理，且乞骸，温旨留之。起余懋衡为南京吏部尚书，曹于汴南京右都御史。福建巡抚南居益奏：捷至，红夷久据彭湖，风涛汹涌，官军难近。守备王梦熊屡征之，不克。抚臣于六月誓师进攻，夷守风柜一城，令夷目赴镇海营，求开一路，又捧咬𠺕巴王檄文投抚院，愿折城还地。抚臣许之。果于七月折城运米下船，开洋尽去，独存一楼为高文律所居，不去。官军薄之，获十三人，夺御史李应升俸。应升疏论：魏广微自辨止于失仪，此辈哓哓，不顾路马。夫言官耳目近臣，言及乘舆，则天子改容；事关廊庙，则宰相待罪。广微父尝为言官，公正发愤，得罪阁臣以去，声施至今，广微独不念乎？奈何斥之为此辈？夫不与此辈为伍者，必另有一辈作缘。广微当退，独父书保其家声，母倚三窟，与言官为雠，异日亦可见乃父于地下尔。疏入，命罚俸一年，谪吏科都给事魏大中、吏部员外夏嘉遇于外。吏部尚书赵南星、左都御史高攀龙乞罢，许之。科臣沈惟炳疏救，亦谪外。时山西巡抚缺，南星以太常卿谢应祥沉静有为，可称其职，言於选即夏嘉遇。嘉遇述于河南道袁化中，化中然之，遇大中，告以故。大中言应祥曾令嘉善，某素知其才守，遂会推焉。御史陈九畴论应祥昏耄，大中有𥝠讦辩不已，有旨会勘。勘后，吏部坐台臣论人失实，上大怒，以含糊偏庇责部院，而降大中嘉遇与九畴等。于是南星、攀龙皆引罪辞去。大学士韩爌、朱国桢等力救，云以一事而免两大臣，降处诸言官，且御批径发，不复到阁。而宪臣一疏票帖又蒙御笔改移，大骇听闻、有伤国体。内旨报云、蒙臣宪臣、全无公论、不必救解。惟炳疏内云、恭绎圣旨、有曰、朋谋结党。夫诸臣方比肩立朝、同心报国。谁为此言以告皇上。从来小人祸国、必指正人为党。党之一字、可空人国。发端甚微、贻祸甚烈。皇上玄览古今、当必看破。及此湥触所忌、故旨责其妄言。逞臆而处云。文选郎张光、前以冢臣之去、自劾求罢。考功郎邹维琏亦自劾曰、臣𠰥暗中躲闪、缄默不吐。以为苟免之计。卖友之人。即是欺君之人。臣岂敢𨂻欺君卖友之事。而令皇甫规笑人千载之上。哉皆允去。内出圣谕大小臣工曰：朕思从前所为，皆是欺瞒。今元凶已放，群小未安，本当根株尽拔，念玉石猝未能辨，雷霆讵可骤施？谕尔徒众，姑与维新，洗涤肾肠，脱胎换骨。果能改图，仍当任用。如有怙稔恶，嫉善类，将力行祖宗之法，决不袭姑息之政矣。斯论盖魏广微所草也。初，忠贤自结于外廷，资崔呈秀为耳目，希求外援。比高攀龙发呈秀赃秽，镌秩去。忠贤恨之，故兴文言之狱，将以警动诸臣。

及杨琏疏入，忠贤显然自绝。广微平日不喜东林，力非其父叔允中、允贞所为，遂欲倚忠贤以行其志。攀龙逐，而呈秀复召为御史。小人争趋，时事日甚，忠贤不复有顾忌矣。进王天瑞永宁侯，郭振明博平侯，改折江南漕粮。庆陵工成，兵科王鸣玉请停贡例，御史谢文锦、吏科许誉卿等各公疏请待赵南星、高攀龙二臣，以礼还沈惟炳官，不听。十一月，削吏部左侍郎陈于庭、右都御史杨琏、左佥都御史左光斗籍。赵南星、高、攀龙之去也，鍂部以陈于庭代署，西台以杨涟代署，俱留中。及会推冢宰，连又以注籍不与。于庭等以所推乔允升、冯从吾、汪应蛟上，内出圣谕曰：吏部、都察院浊乱已久，屡谕更改，如何会推？仍是赵南星之𥝠人，显是陈于庭、杨涟、左光斗钳制众正，抗旨狗𥝠。三凶既倡率于前，谁敢不附和于后？涟之注借躲闪，怙恶不悛。于庭、涟、光斗俱恣肆欺满，大不敬，无人臣礼，都革了职为民，追夺诰命。河南道袁化中亦以挟𥝠扶同，并责化中引罪，降级调外。御史房可壮、吏科许誉卿，俱以会推事认罪谪调。大学士孙承宗奏称：遣将分哨已毕，人人奋扬，拟入朝恭贺万寿，面奏机宜，与诸臣摘确可否？圣谕：承宗既膺重任，一身安危所系，亟还山海，有密计封进，慎忽再有托陈。以崔景荣为吏部尚书、李宗延以吏部尚书掌都察院事。时会推八人，宗延居首，景荣苐四。钦点、景荣更部，宗延掌西台。户科陈良训奏言：皇上聪明天纵，直自谓驾驭一时，振刷千古；急取崇官，无误计典。但恐循此不改，祖制荡然。今日以为槯宜，他日以为故事，则在皇上防其渐尔。臣窃观古今，惟典章可限人而使不逞，惟名义可束人而使不越。自今以往，凡遇会推，一遵祖宗成宪，无少变易。庶存旧章，於勿湮留清议于一脉。奏入，降三级。大学士韩爌以申救抵触，内旨切责，引疾。归御史马鸣世请饬计吏，谓贪以济贪，上下相蒙，日甚一日。贪吏之才，不用以理政事，而用以析秋毫；贪吏之慈，不用以爱小民，而用以纵衙蠹。民生困苦，蘓息无期。故贪者不可以不处，处之不可以不严。今部院诸臣，一时俱易，不肖有司，未免生侥幸之心。恐囊金而入长安者必不少也。毛文龙以𥝠书上奏。优加文龙左都督、赐蟒衣。加升其幕将陈继善等十八人为参将、遊击守傋、岁给粮二十万石。优恤阵亡将士家。户科给事陶宗道疏去疑衷、慎名目、鉴下情三事。降级调外。以李启元为户部尚书、乔应甲为右副都御史、王绍徽为左佥都御史、谢申为文选司郎中。十二月，召还御史贾继春、徐景濓、王志道、朱燮元，晋兵部尚书，仍总督川湖等处。起徐兆魁为吏部左侍郎。上御内殿受玊玺、群臣行庆贺礼。复逮汪文言。时御史梁梦环条陈讣典，复追论文言部院诸臣之黜逐，皆由文言肆谗惑听，以致贞邪混淆，即廷杖，岂尽厥辜？遂奉旨逮䆒。是役也，为一时罗织之张本，缙绅杀身之祸胎。文言以曲谨奔走公卿间，乃竟为纷纷弹射之的，是以君子贵谨于所忽也。御史张讷疏紏旧蒙宰赵南星奸欺十坏，曰：坏选法、坏推升、坏会推、坏察典、坏台规、坏朝常、坏官方、坏典制、坏吏治、坏臣节。降旨削夺削。南京御史王允成、吏部郎中邹维琏、程国祥、夏嘉遇籍毛文龙保罪，抚王化贞得辽人之心，可需异日之效，旨以威福出自朝廷，不得干与，责之诏宁。前兵备副使袁崇焕墨缞视事，不得，坚求守制。御史李蕃劾辅臣朱国桢，国桢疏辞乞归，上慰留之。韩爌既去，国桢尚在广微，不得为首辅，故嗾、蕃论之。副都御史冯从吾致仕，以黄克缵代。左都督李承恩乞恩，乘轿，以便朝参供事；上允之。都督永年伯王明辅、新城侯王升、都督张国纪俱比例乞恩，得允。礼科霍守典以其违例乞请恭，驳之。科臣李茂恒奏：京堂壅滞已极，势当设法疏通，平心酌议。旧籍科道、吏部三衙门循例久任，不得𨒪转巡抚。内外兼推，俱系祖宗成法。下部知之。起李春烨为太仆寺少卿，徐大化、孙杰大理寺右寺丞，霍维华刑科给事中。大学士。朱国桢致仕。天启五年乙丑正月，敕谕毛文龙听朝鲜，李倧袭封王爵。礼科刘懋疏请严谥典，谓爵赏，荣之生前，酬有功也；高名，崇之身后，褒有德也。予谥之名，𠰥邻于虚，忠贞自好之士，必不甘以一时之浮荣，易百世之污辱，则虚名正以佐实，赏之不及，又甚重典也。故议而止于五年，宽不过十年，公论昭彰，咨访可悉。若泛及于二十年、五十年以至百年之外，事迹湮没，闻见无征，安所咨访。岂当日见者不知其人，今日无闻无见反得其详乎？至或以一节概其生平，而据《墓表》为实证，夫子孙𥝠其祖父，伪增事情，妆点文采，十有九假，言无一真。彼不肖以华衮而滥百世之荣名，岂不辱大典、羞忠义之志哉。故自二十年以后，苟非大节昭于史册，足信今传后者，宜概勿滥。予子孙在要津，其祖父虽在，应议宜暂留停。俟后则抑私情以伸公道，却小嫌以清大典，名器以重，名节以光矣。起崔呈秀复为御史。呈秀为高攀龙所纠，在勘，持赂叩忠贤，结为乾子。忠贤悦，免其勘，起用。时忠贤窃柄，动曰中旨。兵科给事中李鲁生阿其意，上言：执中者帝，宅中者王旨，不中出而谁出？时论鄙之。应天巡抚周起元劾蘓松道朱童蒙应调处有旨，特留。给事中李鲁生遂劾周起元凶险鬼怪，借题杀人。左副都御史乔应甲在道陈言，李三才为党魁，张问达、赵南星、高攀龙、曹于汴假然为同党。罢礼部侍郎何如宠、右谕德缪昌期，削太仆寺少卿刘宗周籍，起阮大铖等十一人，升李养正刑部尚书，董其昌南京礼部尚书。兵科李鲁生请改都城书院为忠臣祠，祀文武死难诸臣。从之。二月，内出圣谕：朕览各省试录，有湖广、山东、江西、福建策问，内措语粗狂，任情恣肆。间有诋毁朝政，讥刺朕躬。逞诡谲之词，是非任其颠倒；纵雌黄之口，诬蔑罔所顾忌。皆因彼时火猾招权纳贿，主持于中。故各省试官顺旨占风，附会于外。将正副考官顾锡畴、丁乾学、郝土膏、董承业、章允儒、熊奋渭、孙必显、李继贞八人、俱降三级、调外任。以大学士顾东谦、魏广微充会试考官。取华琪芳等三百人。宴天下卓异官员。布政谈自省、詹尔达、陆完学、按察使蘓进、黄景华、真宪时、参政贾克忠，知府冯师孔、邹嘉生、周颂等。左都御史邹元标卒，赠太子太保、吏部尚书，谪御史刘廷佐于外，夺其三级，以救四省主试也。巡按狭西御史蒋允仪陈筹边七事：一酌移地镇，一易地而官，一选择有司，一积贮为本，一酌补马匹，一鼓舞宜先，一、抚赏宜议，一、恤核墩卒。兵科陆文献阵疆埸积弛之情，略谓：所可忧者，不在夷氛之撗恶，而在庙算之未定。我议敌以为老而歇、思而病者，魑魅之谈也。议关以为今日坚、明日固者，堂雀之恬也。倏闻警而急，倏而不急，婴儿之喜也。推官会议摧饷，亦会议筑舍之谋也。假张皇以示其能任，假镇静以掩其不能任，盗铃之术也。借寇来为催官之符，寻题目为脱卸之计，自图之便也。轮挽不以饷士而以肥家，御敌不以甲兵而以文墨，倒行之法也。并请筹枢辅三方接应之略，以及师情之分合，边情之善败，全在张其锐气而杜其衅瑕。不报。御史杨维垣奏夺刑部侍郎王之采官。大理寺丞徐大化疏奏：杨涟、左光斗党同伐异，招权纳贿。命俟文言逮至，审明追贓。削御史周宗建、李应升、黄尊素、张慎言籍，宗建、慎言仍着本处抚按追贓。工部主事曹钦程复劾赵南星、周宗建、张慎言、李应升、高攀龙、黄尊素、邹维琏、魏大中，大约以汪文言为之证。谪顺天巡抚邓渼于外，夺其三级；逮监军道何如栋下镇抚司狱。以周应秋为刑部尚书，起王永光为南京兵部尚书、王在晋南京吏部尚书。毕自严南京右都御史。三月，俊金兵破旅顺，守将张盘被执，朱国昌战死。上幸太学，释奠先师。时魏忠贤、王体乾改仪注赐坐，而太臣不得赐茶。黔将鲁钦、刘超等𣸧入水西，兵溃。督臣蔡馥列诸将罪状自劾，复疏乞专节制以转败局。于是兵部条上，方略：一曰鼓士气。进前者有殊荣，退后者有显戮，倡率先逃者尤置重典。赏罚严明，而军感恩不逃，将畏威不逃，庶功可成而贼可灭。一曰定庙谟。必士有投石超距之勇而后使之战，我有万全必胜之策而后与之战，敌无一长可恃之隙。而后与之战。不然。宁坚壁自守以待时母。轻挑浪战以贻患庶。桑榆可收。而底宣有日。一曰明勰接。夫列国争衡。尚有急邻之义。今督臣疏曰。求蜀出兵渭水而蜀不应。求滇出兵德益而滇不应。四省勰巢。明旨谓何。伏乞严敕蜀滇𨒪发援兵。或捣其穴。或扼其背，或击其胁，使贼首尾不能救应，斯为万全之策。如不听调遣，以军法从事。一曰别顺逆。逆酋如安邦彦、奢崇明、奢寅，计在必擒，其余尽皆赦免。有能擒安、奢二酋者，即以其官爵土地畀之，予以立功自赎之义，解彼合纵褫党之谋。此以夷治夷之术也。一曰严节制。前抚之陷也。诸将掉臂不顾。竟从宽典。遂有今日之逃溃。督臣既赐尚万当查审一二首倡者。立斩以徇。使知进而效死。杀敌则必生。退而求生。犯法则必死。庶可转败为胜矣。一曰慎调募。如施兵不可调。妄以六七万金博其一逃，又鼓各营而俱逃也。

今募必附近之有名籍者，母以惯逃之无赖充𢾗；调必土司之有忠义者，母开骗饷之黠猾应招。庶兵强而为我用。祈圣明采择施行。赐余煌、华琪芳、吴孔嘉等进士及第出身有差。云南巡抚闵洪学奏获逆酋安应龙、科臣田景新参。大学士朱延禧自广微与忠贤谋兴大狱，延禧入直力争，极言已甚之不可为。二魏恶之，因嗾景新劾之。议改建徐州新城于云山奖谕毛文龙，遣太监王敏政、胡良辅册封李倧为朝鲜王，并赐文龙御前银四万两备赏。诏肃宁县建坊赐敕，旌奖魏忠贤，并荫其弟侄一人都督佥事。起文球为兵部右侍郎，勰理京营戎政；张晓为佥都御史，巡抚宣府。削少詹张鼐、甘肃、巡抚李𠰥星、湖广巡抚熊明遇籍为民。诏蔡复一回籍听勘，以朱燮元代之。起工部尚书白所知、户部尚书李长庚，俱以尚书管左侍郎事。诏削刘一燝、韩爌、孙慎行、周嘉谟、张问达籍。以御史周维持参问达南星招引王之采，结党煽惑，嘉谟、一燝护庇王安，蔑旨罔上也。刑部勘问巡抚陶朗先侵盗饷银四十余万，拟斩。四月，科臣霍维华、御史徐景濓疏翻三案是非。兵科萧基上言兵事，其策黔事有三：一专管辖，一神鼓舞，一审布局，而要以坐困为捣巢之机栝。策辽事亦有三：一善御将，一密侦探，一定战守，而要以牵制为恢复之根底。圣谕工部三殿工程宏巨，各监局太监恭进助工银十四万两，俱发二厂贮收。御史郭兴治劾原任监军御史万震孺党庇熊廷弼，失陷封疆，有旨逮问。特赐玺书，褒锦衣卫都督田尔耕。仍命所司赉之羊酒，建坊，以示眷答至意。复游凤翔御史，削都御史高攀龙籍为民。凤翔以南道劣，转广州知府。探得忠贤意，诬奏攀龙夤缘起用。及其弟如麟以弊中式南畿，忠贤见攀龙之名即传，旨复凤翔御史，而削攀龙籍。以两广总督何士晋党护王之采，削其官，免李可灼戍五月。原任刑部郎中岳骏声以申奏挺击起用，王之屎逮讯追赃，镇抚司许显纯等勘问。汪文言以魏忠贤旨罗织赵南星、杨涟、左光斗、魏大中、缪期昌、袁化中、惠世掦、毛士龙、邹维琏、邓汉、卢化鳌、夏之令、王之屎、钱士晋、徐良彦、熊明遇、施天德等请敕。下法司研𩋃。忠贤矫旨。仍命显纯严讯。文言备极五刑。呼天不言。显纯自为狱辞，采扬维垣、徐大化所奏诬本，谓熊廷弼之缓狱，皆周朝瑞、黄龙光、顾大章受贿使然。于是内传旨遣缇骑逮涟、光斗、化中、大中、朝瑞、大章，其赵南星等削籍，抚按提问追赃。科臣杨所修请将三案章奏大略编次成书，刊行天下。升高第为兵部尚书。赵彦既罢，吏部以王在晋、吴崇礼推上。以边疆多事，本兵需人甚急，崇礼等路遥，不便到任，于在朝诸臣推来。又推张凤翔、李启元，高第钦点，高第御史智铤论礼部侍郎徐光启，罢之。削翰林院少詹钱谦益、右春坊叶灿、光禄卿钱春、按察使张光绪、科臣程注借为民。御史周维持奏言：皇上严斥邪党，不许别创书院，群聚朋徒。乞敕中外，并将旧日所创建书院，不论省直州县，立时改毁。事下所司，九卿科道集议接济𧇊欠饷额。《户科》条上十三款：一、屯种责成武官。一、清查监生官吏班办纳银，及栽革效劳冠带；一、议裁运府州县佐贰冗员。一、清查督学衙门空廪学田。一、议监儒杂流不许优免。一、查核税契。一、暂改俵马折色。一、增各钞关余银。一、申饬事例。一、清查兵饷银两。一、查核茶法。一、严行考成。一、盐法鼓铸两事。命着意修举。户科给事陈序劾太常寺少卿甄淑骤列清卿，光禄寺少卿张光房投身门户，命削甄淑籍，光房冠带闲住。浙江抚臣王洽以获红夷二船、擒斩四十余人奏捷。六月，册封衡、鲁、庆、沈、周、蜀、德、光、泽、永和各王府。提督九门太监金良辅劾御史倪文焕擅责官军，严旨诘问，寻释之。礼科叶有声疏奏：司牧修重，应杜营缺、急冲疲，严凭限，核交盘，裁到任之陋规、省上司之参谒。上嘉纳之。胡汝钟自称越国公胡大海七世孙勋裔应袭，取结到部自陈，顾率亲丁直指辽阳。诏军前候用。云南巡巡闵洪学奏报收复沾、益，又报水蔺、乌沾三逆合兵𢾗万以窥沾、益，败走之。大学士朱延禧予告回籍。锦衣卫拟御史方震孺从重斩罪。上以震孺自任监军，望风奔窜，失陷封疆，与熊廷弼同罪，从之。七月，下杨涟、周朝瑞、左光斗、顾大章、袁化中于北镇抚司狱。许显纯先毙汪文言，竟成狱词，严比追贓。修撰王应熊条议平定西南五策：一曰固本之要，一曰行师之要，一曰屯守之要，一曰进取之要，一曰巢抚之要。御史倪文焕诬奏李邦华、周顺昌杯枝桥，取内旨，削籍。先是，文焕为金良辅所劾，求解于崔呈秀。呈秀引见忠贤，求为义子，自此入幕用事。吏部尚书崔景荣予告回籍，今李宗延回部代之。兵部议覆旅顺事，宜言：当毛帅之徘徊各岛也，苟安焉以观时变，渐乃成聚，遂有幸心。间有斩获，张而大之，庙堂之上，不得不过情奖讦，威耀远方。是或一道也。夫文龙者、以为征巢之大兵。而冒险以窥老塞。则诬也。以为招抚之地而护难民。无使一朝尽。则不可少矣。今张继善实视旅顺为畏途。文龙实置旅顺于度外。而反乘部题之改属。以掩其弃置。亦可无问也。魏忠贤以熊廷弼所用材官蒋应阳为奸细，追出廷弼疏稿揭帖，并辽东图，尽指为妖书。上命重辟应阳，而加荫忠贤，赐之羊酒银币。户科给事杨文岳请复行召对之典，与阁部大小臣工摘确时政。上以摭实要名，严旨责之。以薛三省为礼部尚书、前右都御史杨涟、吏科都给事中魏大中、佥都御史左光斗俱毙于狱。时三君子同时绝命，许显纯虑物议沸腾，基异日之祸，故于杨、左分其先后。时魏复缓疏一日。八月，兵科给事中吴国华劾奏曹钦程秽恶内传，旨责国华颠倒任意，削其籍，而并削所荐知县周所雅、熊江籍为民。内旨追夺于玉立、李朴诰赠。御史张讷请废天下讲坛。有旨削邹元标、孙慎行、冯从吾、余懋衡籍。郑三俊、毕懋良闲住。一切书院尽行拆毁变价。尚书周如磐、侍郎丁绍轼、黄立极、少詹事冯鍂、俱入阁办事。户科杨文岳劾言毛文龙献俘、解活夷七名、称途中逃去二名。行至广鹿岛。文龙另解六人、将前人换去。前解者不知何以处发。后换者不知何处得来。一生一杀。倏更倏替。生既不重。杀亦不威。如此事情。真同儿戏。不报。枢辅孙承宗汰关门冗兵。岁省饷七万有奇。诏斩原任经略熊廷弼于市。传首九边。杖御史吴裕中、革职为民。以其疏论丁绍轼、为熊廷弼报雠也。裕中竟毙于杖下。册封任氏为容妃。前河南道御史袁化中、太仆寺少卿周朝瑞毙于狱。巡江御史张继孟条江防之要有八。一曰察官吏。二曰清盗源。三曰稽战船，四曰严会哨，五曰足兵食，六曰肃盐捕，七曰严操练，八曰除民害。九月，吏科黄承昊疏言：仰佐铨政四款：严州县之举，疏部属之壅，预边才之储，清吏胥之弊。御史贾继春请蚤定爰书。魏忠贤取旨杨连，左光斗串通王安，倡为移宫之事，与魏大中、周朝瑞、袁化中党护。熊廷弼破坏封疆，贪其重贿。托汪文言内探消息，巧借别题以掩罪。廷弼已决、杨涟巳死、顾大章系同恶，送法司从重拟罪。爰书既成，班行天下，传记小说。严加禁止。门工成，加恩辅臣及百官有差。大学士孙承宗奏报陷没大将总兵。马世龙遣副将鲁之甲会同参将李承先出哨柳河。有耀州奸民云、四王子住锦州、其兵不満三百。我师渡河、辽民当即杀王子、殱其众。以归二将欲邀功而轻信之、不知其为敌计也。我兵渡河至城下、伏兵四起。城内又出夹攻。承先中刀死之。甲自投于河。中军钱应科亦落水死。有旨世龙调度失宜。姑令戴罪立功。枢辅身膺重任。着一力担当督抚道将。严加守备。无屡疏称病。赐魏忠贤金印。文曰顾命元臣。客氏印。文曰钦赐奉圣夫人。用户科陈序奏取旨。坐孙居相贓银二万一千两、金九十两，下抚按追并。削梅之焕官。以御史卓迈奏，旨坐杨鹤、江秉谦、夏之令与熊、杨同恶，削其籍。蘓琰、余合中、林一柱原官起用。以御史倪文焕荐，起用邵辅忠、刘廷元、姚宗文。削夺崔景荣、李孔度为民。《忠贤传》旨、夏之令极诋毛文龙几误封疆。差官扭解来京䆒问。吴世科冒滥兵饷、拿送镇抚司追贓。刑部尚书李养正、周应秋、左都王绍徽、大理吴之皞等、承魏忠贤旨定原副使顾大章爰书上之。大章自尽于狱。坐贓四万。雨行。抚按追比。逮惠世掦至、下镇抚司狱。十月、翔皇子生容妃，出升妃父任景春锦衣千户起用亓、诗教、赵兴邦等，逮御史夏之令诏狱。以兵部尚书高第经略辽东大学士孙承宗致仕。川湖总督朱燮元、陈会巢机宜言水西安酋向化日久，忽因蔺酋构煽用兵四年。

查安酋地万千里，内则四十八目分据，外则苗仲为之羽翼，能战猡苗不下十余万。所倚为援者多在乌撤，所恃为险者不过思囤尔。滇之正兵，须出沾益，遏郊良佐斗，而别布寻甸以杜其走。蜀之正兵宜临毕节，扼诸夷，而别出龙场以夺其险。黔之正兵，宜繇普定径趋逆巢。而别出陆广鸭池以捣其虚。粤西之兵径出泗城。声势相连。臣率大兵由遵义期会并进。顾遵义逼近酋地、运饷尤艰。自江津挽舟、五日而至綦江。綦江起旱八站抵府。臣驻綦江、须饷集而治兵、未有张空拳而能作事者。倘籍天威、立致底定。名为多费、实节省也。御史潘汝祯诬奏朱世守、杨一鹏、刘策、陆完学、俱命削籍。遣原任佥事康丕扬边远充军。中书舍人吴怀贤下狱。怀贤𥝠评注杨涟疏稿、及遗工部郎吴昌期𥝠书、有事极必反、反正不远语。对客感愤、义形于色。同官传、应星、忠贤甥也，以造逮之狱，拷死，籍其家，妻女悉毙。御史赵胤昌参李瑾、刘懋为门户渠魁，削其籍。刑部狱火，魏广微失欢于魏忠贤，遣回籍削科臣解学龙。词臣侯恪借智铤参其荐。刘宗周、王之采结交魏大中、姚希孟、缪昌期也。陶朗先死于狱。十一月，旅顺城成，尚宝司少卿刘志选再疏参原礼书孙慎行，株连旧辅叶向高，旧冢臣张问达，请并前后论进药两疏，宣付史馆。用南御史梁克顺言，削夺赵时用、陈以闻，官梅之焕，抚按提问追贓。兵部主事袁玊佩请削赵彦世荫，并毁邹、滕京观碑。升徐兆魁、黄儒炳吏部左右侍郎，起许弘纲为南京兵部尚书。皇极殿竖柱加恩、阁臣顾秉谦、丁绍轼、黄立极、冯铨、厂臣魏忠贤、部司臣黄克缵、崔呈秀、李养德、杨梦衮、潘达等初呈秀、倚许秉彛通忠贤。至是殿工兴。忠贤借督工，无日不与呈秀相见。屏人密语移时。呈秀授党人姓名如天。鉴同志点将等录。忠贤奉为圣书。一时梁梦环、李鲁生、曹钦程各献谀入告。而追贓严比等旨。俱自顾秉谦出之。削科臣陈熙昌、词臣陈子壮官。坐试录语刺时。又诬其父子依门户列要津也。锦衣卫高守谦殴翰林丁乾学毙之。乾学典试江西，策中引汪直、刘瑾触怒忠贤，谪外未赴。守谦与乾学有憾，拥二十余人入寓，矫称有诏，乾学俯伏就逮。诸人捶楚皆下，得贿而散。乾学寻卒，戍前吏部尚书赵南星于振武。周如磐予告回籍，逮杨州府知府刘铎来京。僧人福本诗扇刘铎所书，田尔耕、王莅民逻执之，以为讥讪时政。忠贤出旨逮之。吏部尚书李宗延致仕，以王绍徽代之。罢礼部尚书薛三省。以尚宝卿吴殿邦奏参，坐樊王家贓银十万两，削籍，提追内旨。下刑部。沈有瑞贓银一万七千两，行原籍追比。削夺胡永顺、陆师贽、易应昌、房可壮、欧腾霄官。命各按抚刻宗藩限禄成书。礼科张惟一陈关门积弊六𣢾，奉旨惩革䆒追，并谕文武和衷登抚，或栽或该调部从长议奏。御史田景新参，侍郎唐世济、王惟俭闲住，通政王孟震、布政李守俊、参政蒋谨各削夺。十二月，兵部奏：国家两大局，一在关门，一在海外。其犄角之势同，其所关成败之𢾗同，其两不相下而成相逼之形又同。且以海上言，牵制敌国者，朝鲜也；聨络朝鲜者，毛文龙也；驾驭毛镇者，登抚也。《传》曰：师克在和。今日诟谇之事，起以小不忍成其为大不和。抚臣与镇臣不和，镇臣与属国之臣又不和，使敌得以伺其便而抵之，此则中国之大不利也。时朝鲜臣李适叛，其主韩润渊、尹义立应之，国内大乱。登抚武之望檄文龙救之。丈龙以守土为言，不肯行，故之望奏之。而兵部以覆上曰：联络属国，牵制敌兵，此系毛文龙事。韩润渊、尹义立辈，着朝鲜国自行处分登莱抚镇，务与东江同心共济。仍严饬内傋，讥察非常，以消窥伺。以杨麒为总兵，镇守山海关。经略辽东，命杨国栋以原官充总兵，镇守山海关南海口地方。改武之望为南京兵部侍郎。以李嵩为佥都御史，巡抚登、莱。用吏科赵兴邦言，削夺御史练国事、李玄、王祚昌、霍锳、杨新期。以刑科潘士闻奏参，削夺大理少卿吴之皞、御史舒荣、郑宗周、员外郎何显宗官。御史卢承钦疏参曹珍、邹元标等二十五人。诏削曹珍、董应举、李遇知，其一切党人，不拘曾否处分，俱着该部院会同九卿科道从公查确集议奏请姓名、罪状，并节次明旨，刊刻成书，榜示海内，垂戒将来。命修盖信王府第。御史赵胤昌疏论辅臣丁绍轼柳河之役，远迩震惊；绍轼议辽东总兵马世龙应否去留，乃模棱两端，倏忽同异，反复不忠，犯人臣之大戒。绍轼上疏乞骸，仍温旨留之。工部尚书黄克缵引病回籍，御史何可及疏参粤抚董元儒、太仆少卿倪应春，诏削夺原职。天启六年丙寅正月，御史陈以瑞疏参仆少刘𮆏、郎中何维祺、吕克孝、童述先、间住曹钦程贓秽狼借，为刑科潘士闻所紏，削籍。传谕吏部、都察院王之采、周宗建、张慎言、熊明遇、方大任及杨涟、左光斗、顾大章家属，行抚按追贓，勒限𨒪解兵部。传谕：朕更置经臣以及镇臣，政期一番，振刷立奏。肤功也。乃今右屯报警，其于山海势已逼迫，是惟尔经臣、督臣、镇臣之责。尔等受命方新，其务悉心料理，毋轻率躁进，毋观望不前。右屯不过为抢夺粮草之计，而籍之为饵，政天亡敌之日也。所患文武不和，望风而逃。今其一德一心，申严法令，逃者尽斩。如再仍前偾事、朕决不为姑息。顺天抚臣申川𢡟奏、蓟镇边墙、连年坍塌。班兵约量归蓟、齐力兴修。兵部奏、后金大举攻围宁远。袁崇焕力御保全。上谕曰、袁崇焕血书示众、将士勰心。满桂等捍御孤城、矢心奋勇。朕心嘉悦。户兵两部发银十万两、为犒赏之资。以周应秋为左都御史。徐兆魁为刑部尚书。命修《三朝要典》。以红九挺击、移官三案、编缉成书。皆于黜废杀惨诸臣、留一罪案。多出于崔呈秀、刘志选之意。水西苗老虎、阿引等杀奢寅来降。二月、升袁崇焕佥都御史。满桂、赵率教各总兵都督同知，顺天府尹沈演条制御十𣢾，允行。诏诚诸臣，凡条奏军国紧要事情，务明切简要。命员外孙元化掣西洋砲，削御史石三畏籍，以其调议轻率、荐举非当故也。御史徐复阳疏参曾汝召、魏士前、郝土膏等，司礼监传旨汝召羽翼。移宫，士前倚恃熊廷弼，土膏策文讪上，并前降方逢年、章允儒、顾钖畴、丁乾学、熊奋渭、李继贞俱削籍，土膏坐贓提追。复阳又上言六事：一，党根宜拔，请移祀忠祠于城外隙地，以冺书院旧迹。一，滥赠宜夺，谓鲍应鳌、陈大绶为邪臣王允成所疏，请宜从削夺；一、勘案宜结，谓凡言官所紏，与严谴所及，宜作𨒪归结；一、持局宜坚，言谋奸日谋卷土，非力为控持，必有乖而伺吾隙者；一、制钱；一，交代下刘铎刑部狱，逮欧阳晖，铎供本福扇诗为晖所撰，故逮之。卤簿大驾工完，魏忠贤加恩三等，刘忠加恩二等，各荫弟侄一人。徐兆魁、周应秋、徐大化希魏忠贤，旨定惠世掦死罪，戍张慎言，逮周宗建、缪昌期，削总兵杨麒籍为民，以应援不前，致有觉华岛之失也。经略高第上疏求去，慰留之，期以后效。寻病免。敕奖魏忠贤，复荫弟侄一人都督佥事。时崔呈秀疏言忠贤触事怀忠，蠲年例免夙逋，缉获有功，鼎建多绩。故有是命。忠贤取太监李实空印奏稿，填周起元等名。参奏取内旨周起元连年误运，且托名道学，与周顺昌、高攀龙、李应升、黄尊素、周宗建、缪昌期俱系邪党，遣官旗逮问，以李思诚为礼部尚书、董可威为工部尚书、毕自严南户部尚书、来宗道南礼部尚书。内旨奖忠贤获奸细功，封，侄良卿肃宁伯中后所灾。安邦彦贼众𢾗万渡江，与官军连战𢾗日，总兵鲁钦在阵回营，贼兵迫之，夜半官军大溃，钦自刎死。三月，以袁崇焕为右佥都御史，巡抚辽东、山海。谕发帑银四万雨，并各宫及太监所助共银十六万两，又应用神器大小号砲一千八百位、火薬二万斤、铅子十万斤、弓二万、箭六十万、刀二万，着太监刘应坤、陶文、纪用、孙茂枝、武俊、王莅朝等俱随赴山海关，会抚、镇、道臣查收给散。又谕刘应坤、陶文等镇守山海关，清查粮饷、器械、兵马之𢾗。凡军中战守事务与声息缓急、进止机宜，俱得预议。据实密封驰奏，不得参摘。毕自肃代袁崇焕为宁前道，以王之臣为兵部尚书兼右副都御史，经略辽东侍郎，崔呈秀。直指要典之原。大约追理阃范。图说忧危。竑议妖书所繇来，以为护特国本者罪。又以癫人入宫为偶然。进薬为忠爱，移宫为悖逆，以为拥立嗣皇者罪。而归于东林之标榜。决裂而干天诛。末有涌幢小品先行语，盖欲借以排陷朱国祯。比忠贤命读《小品自序》以为闲话，始免于难。封西洋砲为大将军。御史李懋芳劾罢亓诗教御史李九官，请久任关畿督抚镇道诸臣，科臣黄承昊请散遣辽人出关，抚臣袁崇焕请籍辽人以复辽，部议行之。

前都御史高攀龙卒逮骑至无钖，先一日，攀龙自沉池中，遣表云：臣虽削籍，旧属大臣，义不可辱；辱大臣，则辱国矣。谨北面稽首，以效屈平之遗。君恩未报，愿结来生，望使者持此以复皇上。蘓州民变时，缇骑至吴中，逮周顺昌，吴中沸然。顺昌有德于士民，且气谊所激，足以振浇立懦，人心无不倾慕之。闻其被祸，不胜冤愤，口语籍籍，皆咎中丞毛一鹭。闻报之日，昼晦，怪风暴雨连五日夕如注，平地水深类尺。顺昌囚服入城，观者枳道，皆失声。既入督府，邻署候命，百姓无少长蚁附而至，皆愿一识周吏部。有谊有祝其诅者，目中丞为奸党，青衿之士，奔走泥淖，自朝至于日中昃，络绎载涂。中丞闻之，授意邑令，请顺昌至邑旁署，具饮食洗沐，士民则亦从之。邑署隘不能容，皆淋漓庭中，不忍言。退迟三日始宣诏。盖缇骑勒索不已，顺昌固无担石储，又誓不与一钱，乃士民皆顾倾赀以助，即素非好义者，咸无所吝，至有不言姓名，投金而去者。贫士贷修脯不足，解敝衣质少值，即以为赠，缇骑故欲以迟餍其橐也。宣诏日，复大雨，众闻宣诏后，顺昌且就懢车倾城而赴，皆执香以送。烟涨蔽天，号冤之声，震闻数十里。既出邑署，众遮道，车不得前。顺昌褰帷好谓之曰：劳苦诸父兄之爱我，而愿我少留，此国法也。不可须臾缓，吾与诸父兄从此诀矣。众乃益大恸。至使署，众益集，香焚雨中如列炬，环署城堞皆满，上下呼应，人声愈震。顺昌亦出不意，再拜请解散，而众不为动。时师儒耆老咸会，稍有昌言，欲走阙下上书，为顺昌称冤者。兵使者张孝守寇慎及令陈文瑞皆相顾作惨然色。又以民心汹汹，故先告巡按御史徐吉。御史至，见景色异，戒无辟人。比中丞至，众三呼，奇冤皆迭应。署门左设两使者位，诸生将待其入，坐朝守令后，申伏阙上书之请，而中丞猝欲毕事。甫至，即令启门，士民遂蜂拥先入。时雨小止，泥泞没膝，诸生皆已不顾，仰视堂上帏幕仪仗，锦衣列侍，鹄立指挥，四顾旁𠰥无人，下置杽镣具，为被逮者蒲伏之所。诸生不胜愤，有仰天长号，有呼太祖高皇帝者，语杂然不能止。比两使者入，诸生杨廷枢、文震亨迎而告之曰：今日民情士心如此，明公独不为青史计，思所以自爱乎？中丞颦戚而语曰：今且奈何？生曰：为今之计，惟有请缓开读。明公据实上闻，谓士民所以迫切号呼者，非有他，意欲徼旷荡之恩，以吏部下抚按行勘，如干请有据，而后令就逮，即死且不恨。中丞固无意听之，而以其言直，遂强应曰：为吏部上疏固当，但以圣怒如此，即上疏能保其有济乎？生曰：固也。𠰥以圣怒，则何辞之有？今者实出忠贤矫诏，而杀天下贤士大夫。以快其𥝠愤。夫忠贤流毒不止一方。受祸不止一人。特吏部为诸生素所心服。实见其苐以口语贾祸。故不避斧锧。为之请命。今者疏上。明公稍为恺切其言。幸而得请。则吏部再生之日即明公不朽之年即不得请。而直道犹人存。人心不死，明公独不可留此一假清议，以逆折奸人之胆，令稍知所顾忌乎？且闻诸道路微知事所自起，故欲明公始终之。今日之举为明公，非为吏部也。时御史听生言激烈，徐语之曰：苐无哗，当摘所以善后者。而中丞曰：若然，且开读。生曰：明公之言，直相诒尔。开读之后，惟有一去，去则惟有一死，何且为？时缇骑以目相视耳语，谓生何为者，而讶中丞不以法绳诸生。生乃语中丞曰：诸生今日业以自殉矣。明公弃一官，诸生弃一身，事将有不可知者。纵此曹虎而翼将，众怒如水火，何恃而不恐？正为明公故保全之尔。少丞复曰：即欲上疏，当俟入台具草。生曰：明公一入台，犹得令诸生望见颜色耶？必此地拜疏而后可。御史乃顾中丞，慨然曰：龙逢、比干亦人尔，今日吾两人当勉为之。而兵使者从旁怂恩亦甚力，事业有绪矣。时生与两使者语相往复，众环听如堵墙。两使者直立泥涂中，上则肩相摩而下，至足不能履地，不复具威仪。众甚嚣，竟不审使者与生作何语。日已亭午，缇骑见议久不决，手锒铛掷之地，有声琅然，大呼：囚安在？众怒，忽如山崩潮涌，君然而登，攀折栏楯，夺系，一转瞬间，已见缇骑及千夫长皆抱头东西鼠窜，升木登屋，或匿厕中，或以荆棘自蔽。众收捕之，皆搏颡乞命，身被重伤，无一得免。于是中丞御史、台察守令，不复相顾。诸生见事已败，皆废然出。而当抢攘间，中丞幕府将佐统骑士至，一卒以刃恫愒，众遂欲夺刃刃中丞。兵使者立捕此平，鞭之以殉，众稍定。而守慎令文瑞素能得民，温言解论，众乃听中丞出。是日也，微守令与兵使者，中丞几殆。时众皆一时愤激，非有部署成算，亦不审事已决裂，将不知所终。会日已旰，而缇骑之至浙，逮黄尊素者，舟过城下，乖传至驿道，闻城中有变，不信，挟势需索如故，而驿卒已偃蹇不听。其强贾于市者，市中人亦执而击之，且周呼于城上曰：缇骑复至矣。于是众乘势走胥江城下，焚其舟，投其橐于河，而所赍驾帖遂失，不知所在。日暮众散，郡邑遣人入署，扶起伤痍，皆奄奄气息。仅属中丞召卫士介而环使署以护之。即夕上疏告变，而顺昌亦再徙之别署中。又密行，有司必欲得首事以报，乃以疑似捕颜佩韦等十三人下狱，而𨒪具爰书，谓谁为声梆号召者，谁为传香盟众者，谁为闾里骁雄同恶相济者，谁为张皇狂叫、声闻远迩者，皆子虚岛有之案。甚至有先期出，后事归而亦被执。诸人当讯，无一语自辨。苐曰：以周吏部之贤而受祸𠰥，此吾侪小人，当为之死，又何言？皆谈笑入狱。越𢾗日，民情稍定。顺昌间行出境，忠贤闻之大惊，缇骑遂不复遣。刑科陆文献疏请𨒪结黔局，并力辽东。上曰：朝廷惟威信可以服远安，酋屡求抚，乃杀其求抚之人，故令畏疑不决。今当晓喻各头目，许其输城，勉以忠义。有能缚献崇明、邦彦者，即以二逆土地官爵优之，其余悉从宽。政安。贼烧劫麻姑、孙官二堡，遂至贵州城下。抚臣王瑊按臣传宗龙各疏告急。四月，毛文龙俘解夷二十九人，称是八会之捷，活擒真夷。兵科薛国光参言：文龙海外𢾗载，自信牵制之能，朝中亦推牵制之功。今正月后，金大举屠掠内地二十余日，已而班师，操演沈阳，一似不知有牵制者。文龙所报，尚是去年十月事，其余大举，概乎未闻，何益于封疆大事哉？旨曰：宁远被兵已经三月，文龙竟不知觉，何云牵制？据所住须弥岛，去敌寨二千里，去宁远亦二千里，远不相救，文龙当自审处，以图结局，母徒以献俘塞责。都察院周应秋奏削御史刘大受、王心一官。下周宗建、缪昌期北镇抚司狱。赠朱之蕃礼部尚书。荫一子。叙宁远功。阁臣顾秉谦、丁绍轼、黄立极、冯铨与原任孙承宗、魏广微各荫锦衣世千户。厂臣魏忠贤加恩三等世都指挥使。刘应坤、胡良辅、纪用、陶文、尚书王永光、各荫子锦衣官。袁崇焕加侍郎。满桂、赵率教、左辅。米梅、祖大受、诸将各升赏有差。以刘诏为右佥都御史。巡抚蓟辽。赠刘光复太常寺卿。荫一子入监。《忠贤传》旨。戍熊明遇、黄龙光、邓渼、邹维琏、徐良彦吏部。以稽勋司缺郎中，推员外李白春，特旨削籍为民。命清查京营兵马，尽𢾗归伍，隐占者指名参奏。命浙江抚按解黄尊素来京䆒问。大理寺正许志吉奏削台臣张继孟官。李应升、周顺昌至京，下北镇抚司狱。神庙荣嫔李氏薨，命丧礼照万厉、魏慎嫔例行，附葬于张顺嫔之墓。癸已子时白露。占曰：臣下擅权。又曰主兵丧五月，前右谕德缪昌期卒于狱。毛一鹭勘奏，毛士龙遣戍。夏嘉过充徒姜志礼为民。乔应甲参夺孙玮职，并其恩荫。礼科张惟一以紏许志吉夺俸。王恭厂火变。传谕今夏风霾屡作，旱魃为灾，百姓失望。乃五月初六日已时，地鸣震虩，屋宇动摇；而京城西南一方，王恭厂一带，其房屋尽属倾颓。震压多命，变异非常；上惊九庙列祖，下致中外骇然。朕当斋戒虔省，尔中外大小臣工，其务洗心办事，仰体朕心；冀回天怒，母视虚文。浙江巡按遵解黄尊素至京，下镇抚司狱。命改御用监外西厂房为安民厂，移神器、钱粮等项贮之。崔呈秀奏将在京尚书以下、在外州县正官以上俸薪一年，以佐工费。从之。京师祚两朝天宫灾，兵部尚书王永先疏陈修省之实言，诣就诸人论之。植党背公、招权纳贿者已伏其辜矣。今果大法小廉，靖共尔位否？不则试省而修之，怀忿逞臆、断送封疆者已伏其辜矣。今果勰力和衷，共抒敌怀否？不则试省而修之，蠹国剥民、骗官盗饷者已㐲其辜矣。今果各涤肺肠，清白自砥否？不则试省而修之，皇上固天之子也，响答景从，感召最𨒪。今累囚半归，诏狱追贓，即已毕命，其于好生之德，无乃未惬乎？甚至秋后与不时并律，囊首与绞斩同毙，痛恨之事，每足干和。至于军储告匮，土木繁兴，搜括既穷，琑屑凌杂，恐焚林竭泽之后，能无兼惊鸟散之忧𠰥？夫传宣诏旨，或以误而成讹，不如以票拟悉还政府。甄别品流，或以疑而成混，不如以邪正尽付公评。乃诸臣条上封事，自停刑罢税之外，率未闻恩免何项，宽恤何人，则何日俟当有悔悟之日，何时是蘓息之期？旨以危言激聒，明是要君，责之。

蓟门地震，大学士丁绍轼退朝暴卒。或云魏忠贤予药，督师王之臣收纳粆花余众。先是，后金袭并粆化，其部落无归者，悉来𣢾塞，下令安插之。顾秉谦进《三朝要典》副本，又恭进《神宗宝录》副本。贵州按臣傅宗龙奏报王国贞攻河沙坝，俘斩猡鬼多人。张云鹏大战安邦彦于赵官堡，贼败奔溃，贵阳复安。六月两降𥙊谢。工礼二部请给魏忠贤祖先𥙊葬五日。京师地震。天津三卫、宣大同日震，死伤甚众。皇子薨，谥宪怀太子。发御前银一万两赈王恭厂一带灾民。南直陈沟新河成，自马颊口起，下至陈瑶沟，计程六十七里，另凿一河，运船可以远避诸溜。河道总督李从心用众议成之。督师王之臣奏，帅臣满桂与经略袁崇焕不和，崇焕上疏自讼，以边情暂缓。袁崇焕请赞画孙元化回部、前吏部员外郎周顺昌、御史周宗建卒于狱。史官进呈《三朝要典》。送皇史宬收。闰六月。以灾异戒谕群臣。时京师霪雨。西山横水暴发。城中水深六尺。房舍顷倒。压死甚众。芦沟桥居人被水冲去。良乡城俱倾。势𠰥江河。尸横遍野。直至涿州而止。前御史黄尊素卒于狱。命锦衣卫逮富民吴养春一家初歙县民吴养春与弟养泽争产构讼、以黄山事迹告县。县令张涛详请按台骆骎曾勘明题奏、追没黄山一半入官。神庙时留中不下。后养泽死、其仆吴荣吞主产、蒸主妾。从前构衅皆由之。是以养春恨之、置于辟。荣幸脱入京，具告东厂，言养春欺隐黄山珰，视为奇货，奏发缇骑逮焉。浙江巡抚潘汝祯奏请建魏忠贤生祠于西湖，允之。碑文顾秉谦、施凤来撰。朱燮元回籍守制，以闵梦得代为总督，控制川、云、贵、湖、粤五省。前御史李应升卒于狱，时敕总兵赵率教移镇宁远。御史袁鲸劾吏部尚书王绍徽闲住，狭西巡抚乔应甲候勘，下周起元北镇抚司狱，御史李燥然论列，徐绍吉闲住。郑履祥、吴殿邦俱削籍。总督仓场薛贞疏颂忠贤草场灭火功，加原荫二级。太常少卿赵兴邦闲住。忠贤从借从哲之党，驱除众正，众正既去，诸附日进，从哲之党渐次驱逐矣。大学士冯鍂予告回籍，罢刑部尚书徐兆魁、御史温国奇，复提刘铎下镇抚司狱。七月，刑科黄承昊请行棕核之法，命施凤来、张瑞图、李国𣚴俱太学士，入阁辨事。周应秋吏部尚书，薛贞，刑部尚书、冯嘉会、李春烨兵部尚书、房壮丽左都御史、王之臣、袁崇焕各奏各路霪雨为灾。边城官民房舍倒塌、军马死伤、粮草飘荡。削太仆寺卿倪恩辉、翰林学士钱龙锡光禄卿徐如珂、南兵侍郎朱钦相籍为民。以郭允厚为户部尚书、崔呈秀为工部尚书。辽抚袁崇焕请于宁远另设饷司，专管关外粮饷，因举主事孙主孝往充其任，裁革海等等所一应支费，充饷司之用。从之。八月，叛酋安效良䌸其党蘓应龙来献，曲靖道王镆杀其来献之人，效良复叛。东厂得旨抄没吴养春家𥝠，将黄山地亩尽入官充用。立限严追吴养春家𥝠银六十余万两，程梦庚家𥝠银十三万六千两，山场木殖银三十余万两，山场地三千四百余亩。以魏忠贤能发奸剔弊，荫锦衣卫世指挥，杀扬州知府刘铎，初铎下狱。时李承恩、方震孺俱在狱中，三人意气相得。承恩者，逆珰所诬，以擅用龙袍拟斩；震孺则诬以按辽无状，拟戍未遣者也。承恩素以申冤谋于铎，铎未有以应，会铎以扇诗为欧阳晖作，事白得释。承恩之子李端传父命申请前谋于铎，铎为托同年温国奇转恳徐兆魁，事觉，再狱拟戍。而铎之仆刘富进京为捕番巡捉赴总巡张体乾乾知。忠贤素恨铎。遂诬铎与会云龙同谋。刑部尚书薛贞承顺风旨。竟拟斩决。不待时方审。铎当堂质辨。贞曰。当今之人。只管自已功名。那管他人性命。铎曰。一时功名有限。千秋清议难逃。贞大恨之。旨下斩于西市。张体乾以缉捕功。升都督同知。东省蝗。福建地霍毛文龙报捷于大石门岭。镇抚司奉旨犯人徐自强等。着送刑部拟罪。张国纪身系皇亲。宜恪遵礼义。不得滥用匪人。姑着自行改省。盖忠贤欲借自强所供。倾摇中宫也。前佥都御史周起元卒于狱。九月，升骆从宇礼部尚书。掌詹副都御史刘廷元疏请改正皇考《光宗实录》，并论广西副使曾学佺削籍。学佺有《野史纪略》一书，与《要典》相反，故削爵毁板。毛文龙疏首议三方布置，今着止宁远暨东江尔。论土俗民风，人心地势，其所以进巢与恢复。终是东江事半而功倍。绿向来庙堂议论、以东江为牵制之虚局、不以为进取之实事。钱粮半饥半饱。军需𠰥有𠰥无。及至今日、便言移镇、切恐东江。移镇即失地势。并惑人心。断断乎有不可者。但乏粮饷、乏器械、乏同心共济之人。职所以焦劳，其非畏敌也明矣。刑科黄承昊请设饷司内旨；承昊系东林，不自引退，反条陈塞责；着削职为民。皇极殿告成，诏停刑内旨。厂臣魏忠贤原荫伯爵，晋封肃宁侯。旅顺守将李矿弃军逃去，顾秉谦引退，回籍升、霍维华太仆卿、毛一鹭兵部侍郎，曹思诚吏部左侍郎。甘肃兵御虏于牛心山，大败之。加恩辅臣黄立极、施凤来、张瑞图、李国𣚴各加宫保，荫子锦衣指挥；旧辅、魏广微、顾秉谦各太保，荫子尚宝丞。辽抚袁崇焕奏报后，金主丧蘓，杭织造李实奏厂臣祠宇已建，乞授杭州卫百户沈尚文等永守祠宇，祝厘崇报。允之，赐额曰普德。当此时，立祠几遍海内，其立于苏州曰普惠、松江曰德馨者，巡抚毛一鹭巡按徐吉也。淮安立瞻德，杨州立沾恩者，漕运郭尚友巡按宋桢模许其孝也。芦沟桥立隆恩祠者，郎中曾国桢也。崇文门立广仁，宣武门立茂勋祠者，通判孙如冽、府尹李春茂、巡抚刘诏巡按卓迈、户部主事张化愚也。济宁立昭德祠。河东立褒勋祠者，巡抚李精白巡按：李灿然、黄宪卿，并漕道郭尚友也。河南立戴德、成德者，巡抚郭增光巡按：鲍奇谟、守道周锵也。山西立报功祠者，巡抚牟志夔、曹尔桢、巡按刘弘光也。大同立嘉德祠者，巡抚王点巡按张素养、汪裕也。登莱立报德祠者，巡按李嵩也。湖广立隆仁祠者，巡抚姚宗文、巡抚温皋谟也。四川房山立显德祠者，工部郎中加侍郎何宗圣也。狭西立祝恩祠者，巡抚朱童蒙廷按庄谦、王大中也。徽州立崇德祠者，知府颉鹏也。通州立怀仁祠者，督溱内监李明道也。通州、昌平二镇立崇仁、彰德二祠者，总督阎鸣㤗也。密云立崇功祠者，抚按刘诏、倪文焕也。林衡署中立永爱祠者，庶吉士李若琳也。嘉蔬署中立洽恩、良牧署中立存仁祠者，监丞张永𧙓也。福建则绝未有请。江西亦最后。于明年六月内，巡抚杨廷宪、巡按刘祖述方题隆德祠，各曲意献媚，务穷工巧，攘民田墓，无敢发声，其上食响祀，一如王公。十月，毛乞炭犯宁疆堡，参将张承宪追至滴水崖，战没。黔兵攻匀哈、长田、一带诸苗，破其摆沙大寨，贼遁入箐，其中米积如山。次权百里大山，攻瓮岳等寨，八路会兵入箐，复攻江时等𢾗十寨，斩首二千余级，扫荡二百余里。建魏忠贤祠于孝陵之前，赐名仁溥，命孝陵守备、监臣享祀。南御史徐复阳削夺。顺天府丞刘志选劾奏皇后父张国纪怙恶不悛，上下旨切，责后贤明。客氏忌之，诬称后非国纪女，几摇天听。忠贤嗾志选及御史梁梦环论之。上一日幸后宫，顾见几上书一卷，问何书，曰：《赵高传》也。上默然，忠贤愈怒。次日，伏壮士数人于便殿，上御殿搜得之，怀刃。上大惊，送厂卫。忠贤乃诬后父国纪谋立信王为不轨，欲兴大狱，谋之王体乾，曰：主上凡事愦愦，独于夫妇兄弟间不薄。脱有变，吾辈无类矣。忠贤惧，乃亟杀之以灭口。事内寝内官监疏颂魏忠贤殿工有劳，特旨进其侄魏良卿爵宁国公，赐铁倦世袭。遣喇麻僧镏南木座等侦探建州，从辽抚袁崇焕请，备绫绢布匹，同守备傅以昭、田成等以遣吊为辞。四王子遣人来迎，遇辽阳沙河坝，设酒馔。𣢾僧至沈阳，见各王子，行平礼。汉官佟养性、刘爱塔等十余人俱在，出䌷绫白布作吊𥙊。礼毕辞归。四王子差官金明温台什二人领小夷七人与僧同来，回抚院貂鼠、舍利、孙玄孤等皮人参、银铸马鞍。巡抚闻于朝，因言可𣢾。御史梁梦环疏颂魏忠贤功德，并参何士晋诸臣，内旨称厂臣忠贞劳瘁。功绩茂著。何士晋、程注、沈惟炳、俱削籍为民。程良筹系程注之子。除名不用。谕兵部。厂臣魏忠贤奇勋茂著。荫其孙魏鹏翼世锦衣指挥佥事。王体乾等应荫弟侄主之。良梁柱等七人。亦俱荫锦衣指挥佥事世袭。刘天钖等三十七员、各荫世锦衣百户。朝鲜王李倧奏辩国内事情慰旨览。王奏言和勰东镇。爱戴中朝、忠贞之忱、溢乎言表。朕甚嘉之。镇军久悬辽。众杂处久客累主。生寡食多。纵微王言、朕岂不悉。虽然敌非爱王之国而不攻也。毛帅在王国亦唇齿之依也。海上刍挽、朕责令该部多方区尽，刻期接济。逃难辽民，亦毛帅悉心节次计处，俾无重为王累，并力勰心，王亦重勉之。传升、徐大化、孙杰各工部尚书。削周用宾、彭汝楠、王梦尹、王业浩借敕。赐魏忠贤庄田二千顷，宁国公禄米，照魏国公例支岁五千，以示酬眷。十一月，旌表徐朝纲合门死节，赠光禄寺卿，荫一子世锦衣千户。削夺词臣唐大章、刘鸿训、刘钟英，御史梁梦环疏参南御史梁克顺，削夺，同类操戈也。降工部员外刘麟长推官。时大工钱粮出入，珰党莫敢过问。麟长以职掌力争，裁减起运子街石之费，忤珰，降之。寻复削夺，逮蓟州道胡士容于狱。士容督师有声，崔呈秀荐其妾弟𥝠人为守备，中军不听，欲建祠于蓟州，又勿听，遂激忠贤怒，矫旨逮之。辽抚袁崇焕奏撤宣、大、山西三镇客兵，回伍即募辽人充补。御史张汝𢡟请追冒费，诸臣赃𢾗内旨着行抚按将游士任、杨嘉祚、房可壮多费帑金数目勘实追比。御史陆显明陈黔事，略言：巢之难，抚之不易，运饷烦苦。贵阳连年不耕，斗米二钱，屯垦最急。营哨官兵，不可不整核，土司暗助，不可不严禁。

安位年长，自有爱恤爵土之念，不难擒献逆彦，所当酌议。南京地震。十二月，东厂。三年类奏旨嘉忠贤肃法明刑，加荫世锦衣指挥使。杨寰、孙之鹤加太子太保。谕兵部：田尔耕缉访有功，于原荫正千户，加升二级。福建贼杨六等就抚，传升，邵辅忠兵部尚书，郭巩、吕纯如兵部左右侍郎，霍维华兵部添设右侍郎。加总督阎鸣泰太子太保、兵部尚书、黄运泰户部尚书。加许显纯太子太保。徽州府知府石万程弃官回籍。痛黄山一事、不胜冤枉，因而告病、削发披缁而去。以陈九畴为刑部尚书。范世济南户部尚书、刘廷元南兵部尚书。张鹤鸣仍以太子太传、兵部尚书总督川、湖、云、贵、广西军务。袁应㤗疏称：厂臣与阁部诸臣，一时稷契之选。阎鸣㤗、王之臣、刘应坤、陶文纪用同心恢复，敢卜必成。张问达捐赀助边，有旨，问达竭力捐赀，病故可怜，完银解进；未完者，勘家赀定夺，戍前礼部尚书孙慎行、刑部侍郎王之采，允刘志选诬参也。南京守备太监请建厂臣祠于皇城东，赐名崇勋。时颂忠贤功德者共一百八十疏。御史刘徽疏恭毛士龙、房可壮、樊尚燝、有旨，严提熊廷弼家属，追贓尚燝为民，士龙、可壮各提问，追贓。督师王之臣条奏辽事十款：一、据广宁以窥河东；一、定军营以固根本；一、调班兵以亟修筑；一、分兵民以安地方；一、设道臣以清屯马；一、合水陆以张达伐；一、用西虏以蹙东力；一、合关宁以通脉络；一、集众思以广忠益；一、绝和议以杜衅端。赈济畿内饥民。永宁伯王明辅母李氏卒，命给坟价，遣官加𥙊。李氏，孝端皇后之母。天启七年丁卯春正月已已翔，上御新殿，百官朝贺。蘓茂相请建厂臣祠于凤阳皇陵之次，赐名怀德。命内臣涂文辅总督太仓节慎库，崔文升总督河漕、京通等仓，李明道提督河漕，各给敕谕关防。黜生顾同寅𥝠撰𥙊熊廷弼文事，发到，厂斩于西市。削礼部尚书李思诚、吏部主事于志舒、怀来兵备兵志充籍，命锦衣卫逮志充䆒问。志舒尝托医亡王家栋贿崔呈秀得吏部，而志充亦令家栋载宝赂呈秀谋升官。栋道遇厂中尉，获之。栋窘，往呈秀家，叩门求解。时呈秀与思诚接壌而居，遂诬此所以贿恩诚者。忠贤疏发其事而削之，思诚实不知也。削翰林陈仁锡、文震孟、郑鄤籍。时刑部拟孙文豸以妖言谤政，坐重辟，忠肾憾仁锡不撰宁国敕，令。许显纯拟文豸狱，词连仁锡等以削之。二月二日，信王出府成婚，辞免赡田二顷。许志吉请专差廉干官从天津、淮阳、两浙查追吴养春引盐屋产。谕吏、兵二部将督臣王之臣加衔回部，以备帷幄之中不时筹策。督臣阎鸣㤗仍驻蓟镇，以为关门策应。抚臣袁崇焕、内镇臣纪用俱着便宜行事，并道臣毕自肃、总兵赵率教俱在宁远驻札，至关门兵马俱听袁崇焕调度。内镇臣刘应坤着便宜行事，并道臣玉应豸合力克复全辽。毛文龙奏请内臣镇守海外，特旨奖劳；命总督登津镇守海外，太监胡良辅提督副镇守太监苗成、中军太监金捷、郭尚礼驻札皮岛等处。他方川督遣参将杨明辉入水西谕安位，为安邦彦所杀，削夺顾其仁、周邦基、吴甡、梁元柱等。内旨张捷曾附党人，削籍为民。册封代世子鼎渭为代王，赠贵州巡抚蔡复一为兵部尚书，荫一子入监宁夏，巡抚史永安奏上卖火诸酋渝盟两犯，宜捣巢以伸国威。上是之。瑞王、惠王、桂王诣陵谒辞。三月，瑞王奏酌时宜节省。上曰：夷氛未靖，水旱频仍，所在萧条，物力匮诎，𣸧轸朕念。览奏膳羞𢊬粮、夫役供应之浮费，地方官员迎送问候之缛礼，一切内外随从人等之苛求，概从裁节，严加约戢。爱人节用，著溢言表东平之贤，不问可知，朕心嘉悦。即行，与经过地方官民知悉，仰体王志，以成王美。惠桂二王各疏言时艰民匮，当加意约束，樽节上贤之丽人。导后金兵袭毛文龙，不克，后金兵遂破朝鲜义州。东抚李精白奏：青州民家耕牛产麟，不逾时死。三王念驿递罢苦，辞免钦赐马匹。上允之。以成王谊三王辞朝启行之国，修筑董家口冲要，不减喜峰。允守臣请，益班兵，益以主兵，发额饷，以傋行粮。命毛文龙出师救朝鲜，并登抚接济仓储，励戎士，以壮军声。蘓松民奏称瓜州兑运不便，东南民力已竭有旨。朕与厂臣轸念东南，疴痛切身，岂乐以非常之原骇惧尔辈。但念回空愆期，国储要紧，暂资尔劳。本年为止，不必虑其后区处，脚价足以相值，不必惧其累。有船则募，无船则已，不必有取盈之说。船至之日，官即为兑，不必有回迟之嗟。念辈尔辈应得之役，地方各官有漕政之责者，自应悉心体悉，务期国便民安，以称朕怀。自后圣谕，皆上与厂臣并称而不名。朝鲜告急请援师，诏宁远抚臣乘虚捣巢，以纾属国之患。袁崇焕水陆发兵救之。澄城县民变，杀知县张斗耀，以急征激变也。削吏部员外，蘓继欧官，以与杨连善也。继欧旋自经死，并削徐楠、龚世法、彭鲲化、刘永祚等官。逮副使王公弼、泰宁侯陈良弼、恭顺侯吴汝胤，下镇抚司狱。时奸摘牵已故万璟事，词运二侯，悉令追贓。四月，套虏犯甘肃，大破之。去秋，二儿台吉入犯，为镇兵所毙。及报雠，又被创，怀恨已久。于是套酋土卖火力赤等，矮木素等，喇嘛等酋紏约抢犯，传警甚急。抚臣王象乾会同总镇设伏夹攻，大挫其锋，斩获颇众，遂引去。主事吕下问勘卖黄山，拘刷良民，虐取，民遂激变，焚其廨，下问遁免。皇陵失火，延烧四十余里。东江将士𥝠逃。后金破朝鲜之云从、铁山、文龙，将士闻之，汹汹不安。都司毛永显先逃，参将高万重统领众军刘璋劫掠岛中军民财物、妇女，同麾下七百余人𫛤船逃去。都司马承勋亦领兵六百余人由陆西奔。文龙遣参将毛承禄袭后金于晏延关报捷。命督抚诸臣修理蓟镇三勰边城，务固完，以障保外藩。兵部奏增定大帅，以杜文焕驻宁远，尤世禄驻锦州，侯世禄驻前屯，左辅驻大凌河。满桂、照旧驻札关门，节制四镇及燕建四路。仍赐剑以重事权。从之。削夺姜曰广、胡尚宾、丁进、杨廷、槐升、李夔龙左佥都御史、勰理院事，张晓兵部尚书兼都御史、总督宣、大、山西。五月，袁崇焕条奏东西情形。奉旨敌谋、狡诈百端、就来厮杀之言诈也。宜假以应之。无为危言所喝。喇嘛请劝之书更诈也。更宜整以备之。无为逊言所愚。西虏抚赏。固须清查。无致冒滥以生携贰。至谕虏酋与粆花立援与都令解雠俱着多方讲摄。相机宣谕。务令怀我威德。共作藩篱。封强事重。该镇还体厂臣、绸缪石画、以保无虞。谕户兵工部、云从围困、毛帅智勇、自能聨合丽兵御之。但恐运饷接济未敷、应补饷银十万、登津本色五万、务克期前发、再选水兵𢾗千、策应毛帅、以壮声援。合用火药器具、一并𨒪发。毛酋乞盟、宣边驻虏屡犯、边兵创之、因自认罚，愿就戎。索榆关傅警后金渡河欲直闯山海。上命关外防御左辅尤世禄独当其冲，各以原官加一级，以示优异。上命满桂移驻前屯、孙祖寿移驻山海、黑云龙移驻一片石、阎鸣㤗移镇关门。其分布兵马，关内四万，关外八万，俱如内镇臣议。听督抚作𨒪布置、期于脉络相聨。呼吸共应。务保无虞。称朕与厂臣轸顾强圉之意。后金攻围锦州、平辽总兵赵率教御之、退屯五里西南。次日兵马绕城游走。西虏领部众报效。因遣夷使贵英索赏、许之。广西奏巢浔州鹅山贼胡扶纪等、平之。山海总兵、满桂兵援锦州，遇敌于笊篱山，大战，奋力夹攻，大挫其锋，锦围渐解，削夺晏清、伦肇修、叶有声、沈棨、王应、熊曾、陈易、杜诗、钱策、汪起、凤职。监生陆万龄请建魏忠贤祠于国学之旁。六月后，金攻宁远总兵，满桂等大战胜之，解围退去。其时砲伤大王子，天坠大星如斗，落地如天崩之状。五鼓撤兵东行。于时经抚阎鸣㤗、袁崇焕各奏厂臣先事绸缪之功。总兵赵率教奏称：仰仗魏忠贤妙算纪用，及诸将左辅、朱梅等勰力。兵部臣霍维华覆奏：厂臣茅土尚觉其轻，良卿太师尚余一级。海上郑芝龙犯闽中铜山、中左等处，兴泉道邓良知遣人往谕，芝龙旋就抚，以刘诏为蓟辽总督。延绥总兵杨肇基请建义士祠，祀平夷死难诸臣，旨褒允之。来宗道疏颂厂臣功德，与上并称不名。丰城侯李承祚请封魏上公为王，何可及？颂疏五，皆皇上、上公并称。七月，上疾，父不视朝。孟秋庙享礼，以魏良卿代行。袁崇焕以疾乞归，赐兵部尚书王之臣、尚方剑驻宁远。崔文升劾崇仁县知县崔世召、沐阳县知县何大进，削其官，护送桂玉。太监王敏功劾铜陵知县刘涵清，削其官。词臣杨汝成、闪仲俨、马之骥、刘垂宝、贺逢圣、科臣刘先春、虞廷陛、台臣徐扬先、部臣马任远俱削夺。傅升、李精白、曹尔祯为户部尚书，田吉为兵部侍郎，崔呈秀为兵部尚书兼左都御史，夺情视事。时周应秋三十九疏请益封忠贤子侄为公侯伯，郭允厚四十疏请给庄田禄米。

薛凤翔四十七疏请给第宅铁倦。李蕃呼忠贤为九千岁。姚宗文颂上公间出名世。李灿然颂上公。帝简笃生。孟绍虞称元老笃生应运。龚萃祯称上公柱国元勋。献谀之词。无所不至。亦不一而足。可以悲士风矣。诏以厂臣安攘殊勋，封其弟侄一人安平伯。建昌路通礼部申明表贡大典事，宜起总臣侯世禄镇守塔山要地，加其子侯拱极游击职衔，为本镇先锋。八月，上寝疾不视朝。礼部以三殿告成，请择吉临御。上以方在静挕少需，择期而行。霍维华总督蓟、辽，因袁崇焕东功不叙恩。荫上疏，欲以已荫移之。上曰：袁崇焕、谭款一节，所误不小，霍维华何得移荫市恩？以不谙事体责之。加宁国公魏良卿太保，封魏明望安平伯，加少师魏良栋东安，侯太子太保。以徐时㤗、孙之懈主顺天试，中崔铎，以陈其庆、张士范主应天诚，中周录。后各覆试，曳白，应天策以符命、革命为问。十八日，上疾大渐，有旨，谕吏、兵部：奉圣夫人容氏子侯国兴拟封伯爵。又召皇弟信王入，谕以当为尧舜之君，再以善事中宫为托，及委用忠贤。二十二日，司礼监承谕传升、黄立极、王之臣少师。施凤来、张瑞图、李国𣚴、崔呈秀、薛凤翔少傅。孙杰、杨梦衮、李春烨少保。周应秋、郭允厚、黄克缵太子太师。李养德、吴淳夫、蘓茂相、董可威、房壮丽太子太傅。霍维华、曹思诚、范济世、刘遵宪、袁可立。白所知太子太保。吕纯如、田吉、张晓、张我续，尚书许宗礼、吕图南、张九德、张文郁、单明翊、岳骏声、李春茂、王之采，都御史。其余侍郎卿贰几百余人。即日传皇后懿旨。大行皇帝于申时崩逝，合行丧礼。礼部具仪来看。九月，上尊谥曰达天阐道敦孝笃友章文襄武靖穆庄勤哲皇帝。庙号喜宗。葬德陵。论曰：门户之谕，酿于神庙之中年，而祸及于熹庙之末载，流毒所暨，迄于危亡而未已。逆珰屠戮众正，锦衣之狱，清流是投，要典之刊，党碑攸竖。诸君子名以成，论以定，而门户亦以愈坚矣。迹东林之始，不过二三贤豪，联盟讲贯，期于古道复明，颓澜以砥，甚盛心也。积渐延引，实繁有徒，不逞之流，窜身其中，借为功名之捷径。诸君子端操劲节，犯难嫉邪之风，皆为此辈所倚托，一倡百和，议论繁多，纷争日滋，职务寝弛，而国势遂以不振。是皆熹庙时倡义攻奸，诸君子为之祟也。自来名节之事，忠义之图，小人以非利所在，每每观望而不为。君子一当其时，必争光趋之，至于履危𨂻死而不顾。方神庙建储迟缓，天下汹汹以为有汉武立贵之心。此时力请定国本者，东林也。国本既定，挺击变起，亟辨风癫，而诸䆒主使者，东林也。光庙享国不延，红丸一案，援讦世子赵盾，罪方从哲，以破宫闱之隐慝者，东林也。愤议移宫，使宸极肃清，而天子不受制于亢悍之宫嫔者，东林也。炀灶巨奸，浊乱海内，抗章声罪，而骈死囹圄者，亦东林也。鸣呼！小子欲诎君子，何患无辞？《定国本》则曰：激䀨邀名也；辨风癫，则曰离间起衅也；诤红丸，则曰诬大行以恶名，而坐嗣君以不孝也；议移宫，则曰不念先王之爱妃，而肆迫逐图定策勋也。噫！甚矣！君子固甘罪而勿辞矣。至于逆珰肆恶，毒𤸵臣庶，动摇宗社，奸妪交通于禁闱、义子布列于中外，包藏祸心，睥𪾢神器。使诸君子而果邀名也，果起衅也，果诬先皇谤嗣君也，果图定策勋也，于此当亟摇尾媚珰，得旦夕富贵，而乃首发难端，身甘九死而不顾，此为邀名乎？躬之不保，而何名之邀乎？此为离间起衅乎？彼且孩视少主，厥哀叵测，而何衅之生乎？此为诬谤乎？不为诬谤，将为颂德乎？此为图定策乎？不图定策，将图劝进乎？悲哉！诸君子气可成虹，血应化碧，使天下亦知朝廷有抗奸死义之臣，逆珰虽能杀其身，而不能禁其口，其魄已夺，其心已灰，而不敢复萌非望之图矣。小人当此，方且舌挢而不能下，胆落而不敢议也，孰忍昧心违理，更标一罪以诬君子哉！斯我所谓名以成也，论以定也，而门户亦以愈坚也。䆒之诸君子，发愤忘躯，为国触邪，夫岂为门户计耶？彼方形销骨化，荡为飘风，而依附名节，借径终南者，已窃窃而张其帜。若曰某某东林，发愤忘躯，为国触邪，夫孰为我难者。于是交章累牍，竞意气也；群分类聚，分界域也；庶事丛脞，置度外也；戎马生郊，遗主戚也。向使熹庙无偏听之奸，诸公解击邪之事，诸公被祸不𠰥是酷，致誉不𠰥是隆，而流弊亦不𠰥是甚。乃纵逆长奸，遗忧臣子，遂成贤者之名，卒酿党人之祸。我于熹庙一朝，君子道消，纪纲混乱，辄束卷不欲观，独于诸君子受死之惨，立名之高，而贻患之大，有感于衷，不禁唏嘘云。

又曰：天之将祸人国而促其祚，必使小人得以中主之隐不惜甘心以尽海内气节之士而不知悔。夫主虽甚暗威福，未有不乐自已出者。小人蔽明之术虽工，度其说未足以中主心之所甚忌，则宁隐忍而不遽发。而气节之士不幸处家国危疑，所瞋目攘臂而争者，皆社稷之大计，遂若明操天子之威福而无罪。当此之时，小人且伣伣懔懔，委陀窥伺，一旦有以中主之忌，而激其不测之怒，以肆其芟夷锄击之力，而人主方以为效忠于我，为能挈吾几坠之威福而还之上。盖权之所在，利害倚伏，我不能留人主之威福于有余之地。至明操之以投其忌，而徒咎阴窃者，为术之工。抑已疏矣。当庆陵仓卒凭几，宠命方亟，盘桓六尺，正色而夺之房闱之手，一时气节，感动天地，以深识者观之，此社稷之福，而人臣之大不幸也。何则？天家历序，嗣服当阳，情殊非种之锄，势等北军之袒，方其呼吸倚重，视逾骨内，及时过事已，晏然朝寝睚眦吸訾之口，姗定策之无名，诋排闼为乐祸，而人主且辗然笑危疑之过计矣。况乎先朝母抱燎不焲于褒骊，末命簪遗毒无阶乎吕武，而朝累清宫之牍，暮腾讨贼之文，二三君子俨然自谓再造皇图，而不为其君留有余之地。夫人主不幸以厉数之躬，邀安捧日，宣掦中外，雅非乐称，而哓哓《春秋》之议，日相绳切，势不至诛斥充庭，无以一日立臣民之上。度其时，苟令有辞以反狱，其乐得而甘心久矣。而蠹伺者适起而中其忌，是以酿祸清流而无所悔。论者乃谓龙睡方鼾，狐张易假，支离天谳，悉属矫诬，以为震霆所加，无关黼座，而不知燕溺颦笑之间方快然威福之始出于已，而犹憾夫阴而窃者之爱我不蚤也。呜呼！国家有非常之事，而人臣不幸以身与其功，非甚盛德，鲜以堪处。昔汉博阳侯育护曾孙，拒诏狱邸，奏记博陆，建辑宗庙，两人于汉室，俱有不世之功。然博阳虽仁恩内结，绝口不伐，光昭相业，食报苗裔。大将军厚重不让慱阳，而几微颜色，遂疑震主戮宗之衅竟萌。𩥵乘观袁盎以穰侯骄倨，规讽文帝，制防微渐，卒保始终。当明盛之世，大功之难居如此。况于时危主孱，群疑满朝，挟不赏为名高，昌危言于交浅，将以肃清君侧，关预威福，求免不戢之焚。鸣呼，若慱阳者，庶乎其近道矣。

《论》曰：国家之祸乱成于小人。而尝以之责贤人君子而无辞者。何也。贤人君子之祸一日不极，则国家亦未一日遽底于乱，而小人之心与力，亦未尝遽能以极贤人君子之祸。小人见利而攘利不亟，则心不合；见害而避害不亟，则力不聚。贤人君子不知乘其未合而离之，未聚而散之，而尝求之过亟，以重致其处心积力而不知悔，迨于祸机，旋发溃不复收。贤人君子方委于天心之未厌，祸以至斯，而不知有以自极其祸也。当哲皇临御，东事方殷，沈强溃师，西河失守。当日中朝之势，以封强为重，一时盈庭，宜一切姑缓，以集于张皇诘戎，使乘当阳捧日，众正彚征，奋诸君子昌言之气，勰谋牗户，则彼误败两帅之司马，岂容令使洋洋出入哉？此固当力为争者也。即万一不得当，而去就生死亦不至操于宵人之手。且夫重关蹴踏，势等决痈，而朗朗白简，迫勘宫闱，旦夕操责，许世子之义以靡切万乘，固已昧于缓急之势矣。其时骄阉牝孽，方呼吸伺衅以张弄威福，徒以羽翼未广，隐忍摩厉。而三案所指斥诸人，虽不矜名节，实重溺富贵。一旦操之太急，不至被以乱贼之名，绝其风云之路，势固有未可止。同舟救溺，必求反风，离者安得不合，散者安得不聚。于是节甫王圣之幕，处心积力以乐得而甘心焉者，彼固熟于利害之反掌，亦不谓非诸君子有以驱之也。迨大狱既起，小人谓不援封强，虽三案未足鍜罪。嗟乎！封强之为重，固贤人君子所甚明而周于计也。舍门庭之寇不争，而攘臂于讨贼，攻其名而姑避其实，诸君子得微有无解于心者耶？而反所攻而诛之以实，因所避而陷之以名，至于没齿不忍自明，又自悲矣。虽然，尤不能无望于当日之大臣也。夫君子之待小人，不欲为已甚，而冀为调停以纾其祸者，必恃我之常有以制之也。当其时，称三朝元老者何人哉。纵不获填谴，空敕夜半，引烛焚诏，亦当弹压狐窃，其势庶可渐抑。既无童牿豮牙之术，而徒廑触额之忧，至于憔悴引退，以不见其祸为幸。鸣呼！国家自穆庙以来，黄阁之权寄倚伏于寺人，已四世矣。当日磨牙之毒，故为戢翼，亦以元臣簪笏俨然，尚怀观望。及去而纶扉拱手，宁啻振落。自是缇骑踵于闾户，嚢木骈于西曹，人亡邦瘁，再世不复。彼飘然去国者，求一日安鱼鸟之梦，又谁忍之？呜呼！小人之为祸，其始未尝不重彂者，较于制人与制于人之𢾗而已。诸君子亟之以固其交，而元辅复缓之以张其势。彼不发，将立制于人而发之。人无一足以制我，则何惮而不发？大臣怯而小臣疏，甚矣，贤人君子之惫也。呜呼，天之所极也夫！


列传卷之八十七

伯李成梁、都督戚继光、刘𬘩、杜松、萧如薫、督同张臣、督佥朱先、呼良朋、镇抚张进

谏列传

李成梁

李成梁字寅城，辽东铁岭卫人。其先朝鲜人也。内徙至成梁。父子骁勇，补卒伍，屡立战功，辽人号曰铁岭李氏。隆庆初为险山参将。时东夷数寇辽东王呆阿台诸部尢桀悍，叛服不常，成梁数力战败之，以功历迁署都指挥佥事，擢辽阳副縂兵。三年四月，破虏于夹河山城，斩其酋张摆失等百六十余级。明年署都督佥事，充縂兵官，镇辽东。五年冬，虏入寇。成梁拒之。捣其巢，斩也儿太等五百八十余级，卤获祢是。进署都督同知。明年三月，虏酋𨒪把亥、歹青等复寇长胜、清河诸堡，成梁拒却之，斩首百六十余级，遂为真同知。万厉初、张居正当国，以法绳边吏，无所纵舍，独奖拔成梁逾于诸帅，成梁亦自奋。而巡抚张学颜按行边，兀堂诸酋环跽𩓑质子，易盐布。成梁固请展宽奠等六堡，听互市，以税行赏。兵部侍部汪道昆为奏，许之，拓地数百里。自是闲原而南，抚顺、清河、叆阳所在有市。诸夷贪中国财物，顾遵约束，渐盗窃为边患。成梁御之大兴堡、中辽河，先后斩首四十余级。二年春，虏犯平虏营，成梁督军拒却之。居亡何，王果寇𬂠顺诱杀我备御裴成祖等。居正闻之，切责学颜、成梁，绝杲贡市。十曰，成梁遂捣力红寨，斩首一千一百余级，擢左都督，荫一子。命兵部侍郎梁梦龙赍二万金犒师，告庙献俘。三年春，呆复盗边副縂兵曹，簠谍知之，勃精骑夜驰至阿哈纳寨，突击之，果脱走，依王台。开原兵备，贺凑宣谕之，遂执杲，槛车传至，磔于境上，加台龙虎将军。成梁以功赍金币加等。其冬，土蛮以二万骑入平虏堡，成梁使曹簠、蘓、国赋等光趋淫阳，传廷勋、唐朴、郭梦征等分道并进，而自率选锋驰壁榆林铺。贼见官军大集，坚壁不肯战。成梁乃令延勋等列车营沈阳北为疑兵，而自率簠等伏兵平虏堡，断贼归路，贼果遁。成梁纵兵横击，贼大乱，而延勋等又以火器自后薄之，首尾夹攻，追奔三十余里，斩其骁酋七人，得级二百有奇，马驼牛羊、夷器以数万计。捷闻，加太子太保，予二荫。簠亦迁署都督佥事。居顷之，虏复掠王台部，入威远堡，犯义州之太平堡。副总兵曹簠拒之，斩首五十余级，我军死亡过当。已，复围中后所沙河驿，知有备，乃还。五年春，复犯镇西堡。成梁率精卒出塞，捣其巢，斩首五十余级，躁躏死者甚众。夏，虏入镇静堡，要封贡，分攻诸城堡。官军冒雨突击，虏遁。其冬，虏复入犯前屯关，官军死伤者三百余人。六年春，虏拥众驻劈山，分掠开原、懿路。成梁率众拒之，因出塞至养善木屯袭击，得级四百五十有奇，马驼夷器数万。縂督杨兆上其事，加太保兼太子太保，赐金币，荫一子指挥使，令兵部以二万金行赏。其冬，土蛮速把亥等以三万骑入东昌堡，成梁使部将秦得倚率兵按伏海州，遏其前，而自率锐士出塞，自后夹击，斩首八百四十余，马驼器械称是。捷闻，上降诏褒赏，下部议封爵，遂封宁远伯，赐号奉天翊运推诚宣力武臣、特进光禄大夫、柱国，岁禄八百石。七年冬，虏五万骑寇前屯，成梁督兵驰御之。适蓟镇縂兵戚继光来援，虏遂遁。亡何，虏屯红土城，谋入犯。成梁率兵自大静堡出塞二百余里，斩首四百七十余级，所获牲畜、器械、辎重以千计。八年春，夷酋赵镏罗骨骨、王兀堂等犯求奠堡，成梁率众追之，出塞二百里，至鸭儿匮，大破之，斩其酋八人，得级七百五十有奇，生擒一百六十人，卤获称是。论功，子世袭伯爵。是年十月，兀堂复从林刚谷入，副縂兵姚大节逐之，出塞百四十里，至万禄寨，与虏战，破之，斩首六十余级。虏遂远窜建州，部益弱。亡何，大虏入犯锦、义，分攻大河所、右屯卫、十三山驿及义州几二十万。成梁檄诸将奋击，虏不利去，度贼必出太原堡，疾驰设伏。贼果至，邀系之。先后斩首四十余级，卤获多，论功，赐金币。九年正月，土蛮速他亥等盗边，先以八十骑犯大福堡为游兵，继以精兵二千从大镇堡毁墙入，而自以二万骑突锦州，分掠小凌河、松山、杏山诸城。成梁率兵驰援，所在御却之。亡何，成梁谍木蛮黑石炭等屯袄郎兔，谋入犯，乃率兵从义州大宁堡出塞四百余里，转战四日夜，薄垒奋击，斩首三百四十有奇，卤获甚众。捷闻，廷臣称贺。其夏，虏入长安堡，曹簠御之而败，失亡千余人。御史干应昌以闻，且劾成梁。诏勿问，而下簠等于理。十年三月，土蛮速把亥拥众薄义州边，入镇夷堡沙河口。成梁督兵拒之。贼退秉胜追之，中虏伏。成梁力战，士卒皆一当百，贼始溃。遂斩速把亥，得级六十余，马驼器械以百计，我军士马失亡亦过当。贼分犯东胜堡，亦为参将王惟贞所败。事闻，告庙宣捷，赐成梁金币加等，建第京师，复予世指挥使。九月，王果子阿台紏察众惊孤山，成梁遣部将秦得何、李平胡等分道共进，及曹子谷，与贼战，大败之。贼奔还山城，我军环攻之，又奔，复邀击之，斩其酋虎刺海等十六人，得级一千三十有奇，生擒幼夷五十三人，获达马、器甲以数百计。捷间复赉金币。十一年春，阿台𣸪紏虏大举，分道入，至沈阳城南，临浑河。成梁引军驰至虎皮驿援之。阿台方拥千骑掠抚顺口，徐引去。成梁闻阿台有婿曰他失，其父曰教场，乃使教场绐河台，而潜以兵袭之。从抚顺出塞百余里，直捣古勒寨，寨三面壁立，濠堑甚设。成梁火攻之二尽，夜射阿台死。而秦得倚已自他道捣其党阿海寨，诛之，氏得级三十三百有奇，我军死伤亦略相当。捷闻，告庙献俘，加成梁岁禄百石，縂督周咏、巡抚李松等荫当有差。王杲子孙至是无噍类，已而并杀教场、他失于阿台城下。他失子即清太祖也，以幼得不死，留置帐下。成梁既用力战，起子姓得荫为锦衣外卫，官二十余单，多蓄健儿，饮食子女所美好。当其穷困，辄贷予之，责以先登陷阵，捉生游檄，计级受贺，即除前负，故人皆乐为之用。然不恤军士，往往剥饷自用。及既平阿台，则益骄。所得财货，辄以结权贵人，事督抚大吏惟谨。督抚至，辄听成梁所为。已而虏入大宁堡，杀掠吏民，卤牛马无算。縂督周咏以闻，上勿罪。南给事中冯景隆因劾咏与成梁交为欺罔，当治。上为谪景隆，而罢成梁勿问。其冬，海西逞加奴仰加奴拥禹骑请敕，骄甚。李松密令成梁伏兵中固城，去闭原四十里。松坐南楼上，分命参捋宿、振武等夹城外伏，而使备御霍九皋谕之。二奴益骄，斫九皋，反击一虏堕马，虏遂格杀我兵数人。已而伏起尽殱之，得级三百。成梁继至，斩首一千二百有奇。捷闻，告郊庙。是岁虏犯十方寺，成梁部将史儒、涂广等不敢战。虏退，割汉人首三百余级。行至浦河，市人皆识之。有王周者发其事，御史陈登云欲劾之，成梁杖儒广以求解，乃止。十二年二月，长秃、黄狐狸等紏众入犯前屯，三山备御祖承训击却之。寻窥锦、义，成梁潜兵出塞，深入三百余里，至太宁，一鼓破之，斩首一百三十余级。井论开原功，加禄五百石，绝督张嘉胤及李松等皆予荫。其夏，虏犯西兴、沙河、三道沟、前屯一月中四入，多杀掠，官军御之，辄不利。十三年二月，东虏把兔紏、西虏以儿邓入寇蒲潘，扬言攻铁岭、开原。于是成梁复督兵从丁字泊出塞，弃胜逐北，抵其巢，斩其酋管征字来，得级八百三十余，达马器械甚众。捷闻，成梁加禄百石，隹胤进太子太保，松为兵部右侍郎。其秋，虏银灯等六万骑自沈阳入，继火杀掠。成梁敛兵不战。及去，则使李成胡等击之，斩首百余级，以捷闻。十四年二月，土蛮以数万骑屯广宁，谋大举。成梁谍知之，使高良弼牵降夷数人出镇野堡侦虏。会虏酋哈屯来降，悉淂虏远近强弱状，乃帅锐卒万人由镇边堡出塞，使副縂兵李乎胡、李得全以降夷四十骑先驱，导军兼驰二日夜抵虏巢。会大风扬沙，虏不虞我军猝至，惊溃。成梁督军追击，斩首九百余级，救辽人千，得驼马牛羊千四百有奇。捷闻，成梁与縂督王一谔等荫赏有差。当是时，南关酋歹摘弱，其叔康古陆、猛骨孛罗叛而从北关。开原兵备王缄发兵擒康古陆及猛骨孛罗母温姐。已而纵温姐招猛骨孛罗不听，数侵歹摘。于是抚臣顾养谦劾缄玩寇酿乱，上怒逮缄。缄遂言开原之役，贪功妄杀。大学士申时行为两解，且盛称成梁忠勇，辩其屠戮边民之诬。上意解，乃止夺缄宫。而是时成梁长子如松縂宣府兵，有敢战名，父子据两重镇。成梁弟成材驻黄花，子如柏镇密云、如樟、如梅、如桢厮养李平胡、李兴等皆为大将，拥劲兵，中外多疑之，乃解如松兵柄。如松诸苐虽贵，才不逮父兄，惟恣意声色，造请朝贵。苍头养卒皆衣金紫，妇女出遊骑，𠰥雪锦。诸山人游客假权贵人书谒李氏，辄得所欲而返。于是武备日虚，健儿渐寡，而功名哀焉。初清太祖多智，事成梁甚恭。成梁悉以所得诸部畀之，遂雄东方，蚕食诸小夷，辽东患之。十六年，成梁出威远堡，围那林孛罗寨，不克，军士死亡大半。乃发大炮击之，寨裂，中者辄洞胸。成梁还军，割冻死军卒五百余级奏捷。御史许守恩欲劾之，养谦力阻乃止。而如松以他事斥为民，夺荫。十七年三月，虏数百骑入曹家庄，指挥潘应摘中㐲死，成梁欲自出逐之。养谦谓虏少不足烦大帅，乃使如柏、平胡等以千余骑分道邀击，败之，斩首四十余级。八月，柬虏脑毛大、数万骑入犯辽、沈，成染督兵追之，斩首百余级，我军死伤过当。十八年二月，虏八万骑自长胜堡入，大掠辽阳城下，杀人民无算，凡四日乃去。虏知我兵乘虚必出捣巢，潜伏精兵帐下以待。我军果出，腹背受敌。成梁丧家丁千余。成梁自言败虏雕背山，得级二百余。事闻受赏。于是御史朱应毂言：辽东失事未覆，而重赏先行。夫得失相当，尚不可言捷，况所失十倍所得乎？闻虏入辽东，我军袖手旁观，莫敢谁何。俟其淂志饱而飏去，乃踵其后，拾一二老弱为功，或潜取边外属夷部落微弱者戮之，名为捣巢。督抚诸臣喜胜恶败，计级报功，而边民杀掠之惨曾莫之及。频年辽东城堡残毁，屯田荒芜，此危急存亡之秋也。何乃饰称大捷，以博厚赏，欺君误国，无甚于此。申时行复为上言：失事者诸将尔，业已论罢，而成梁功为按臣徐元所勘明甚。乃责应毂轻信，寝其奏。十月，虏十二万骑从长勇堡直犯辽东，深入盖州。成梁兵不出，虏徐引退。

十九年春，命给事中侯先春阅边，参将郭梦征报成梁曰：虏自莲花山至北沙泥，皆逐善水草驻牧，惟板城孤悬，无精兵守之。此虽汉人，在外即虏也，可尽杀张功。成梁然之。巡抚郝杰不可，不听。遂引兵出塞，夜袭二小营，掠老弱二百余。忽数骑大呼，军十骇乱相𨂻籍，多堕溺死者。还至边外五十里，适镇静市夷归，又邀追之，我军还者十一二。于是诈称脑毛大入犯，以捷巡按。御史胡克俭知其状，劾之，申时行作书劝克俭少宽。无何，郝杰亦具疏陈成梁罪，縂督蹇达沮之，且纳如梅贿，为隐其事。克俭益不平，上书极言，边事坏于边臣欺蔽，而辅臣庇之。使辅臣无𥝠庇，而言官得行其言，欺蔽无所容，则功罪明，赏罚当，其谁敢不用命？乃尚书王一谔谓臣曰：成梁遇虏入则坚壁清野，功在守；虏未入，则潜师出捣，功在战。此兵部二十年来为成梁掩覆，故智臣谓误国者一谔也。祖宗朝不增饷而兵足，不报捷而边宁。令饷日增，兵日寡，捷愈数，边愈疲者，何也？财尽于掠克，伍空于𥝠役，入犯不捷而出塞邀功之所致也。夫人犯不战，辄以虏强盛为辞，岂入犯则强，而据穴反弱耶。一将卒尔，岂入犯皆东乎。而出塞反能攘臂耶。以臣所闻。成梁出塞后。未尝敢一当虏。惟窃其近塞驻牧老弱数级而已。此恶足为边利害者。然犹曰夷人也。𠰥板城之耕牧者。与虏之所使侦候者陷虏来归跋涉千里饥饿潜行者皆我民也。一切杀之。然犹曰在外也。甚或挟级以往，有戴头杀贼之谣，至并其阵亡者割首以报。譬如猎夫登山所得死鹿，首则首矣，何功之有？故敢昧死请曰：入犯之不可不战，而出塞之不可复为也。并论蹇达并前督抚顾养谦、张学颜罪。上不听。克俭遂引疾，寻坐谪。十一月，侯先春还，论成梁怯战殃民，剥军耗国，如克俭言。宜急罢，上不得已，为罢成梁，以杨绍勋镇辽东。二十年四月，宁夏卒。刘东旸作乱，御史梅国桢荐成梁父子可用。给事中王德完言，善用人者，不狃小利，忘大害，解其柄而复授之，非策。上召成梁不至，乃以其子提督如松率宣、大、山西精兵五千援之，而国桢监其军，趣兼程进。六月庚戌，如松与弟都司如樟率兵至宁夏，贼已困，闻如松先声，惮之，监守不出。如樟夜半以云梯潜登南城。次日，游击龚子敬攻南关，如松锐欲登城，为矢石所却。七月，縂督魏学曾决策水，攻大治堤，堤成，俯瞰城中如釡底。八月戊子朔，刘东旸夜乘小舟决堤，如松击败之。梅国桢劾魏学曾，罢之，而以叶梦熊代。亡何，虏大入李刚堡，渡河，如松迎战于张亮堡，败之，追奔至贺兰山，携虏首示贼，贼益惧。九月宁夏，城北关崩，贼驰救之，南关驿卒请为内应。如松治舟筏向北关，而潜以锐卒制南关，入之悖，承恩乞降，梦熊虽报许，益治攻具。密使人说悖氏杀东晹自赎。壬申，果杀东晹等，悬首城上。如松先入抚定之。然悖氏尚拥苍头自𠰥，梦熊乃兴。如松定计诛悖氏。明旦，承恩欲走出，至南关，为浙江参将杨文所执。如松围悖氏，其苍头悉甲而登屋，如松予之箭，皆投甲。悖拜，独率真夷力拒，如松火攻之，如樟部卒淂其首，宁。夏遂平。论功，如松第一，进左都督，荫一子锦衣卫指挥同知，如樟等各加级有差。方宁夏兵未解，而日本破朝鲜，其王李松来告，乃以侍郎宋应昌经略辽东，召如松为东征提督，特加太子太保，示优异。时应昌先遣浙人沈惟敬使倭，惟敬归，言宁长，愿退兵平壤，以西，画大同江为界。如松至，大会将吏，叱惟敬：𪫺邪，当斩。参将李应试请间曰：借惟敬给倭而阴袭之，奇计也。如松然之。行长命才将二十人来迎。如松饮之酒，使副将李宁击之。倭惊遁，仅杀三人。以捷闻，遂帅师五万渡鸭绿江。行长诘惟敬何故杀我使？惟敬曰：必通事两误尔。乃令所亲小西飞守藤原，如意从惟敬谒如松，如松厚劳遣之，约以明年正月入平壤受册，退师有日矣。二十一年正月，汝松兵至平壤，惟敬遣其奴报行长，质明天使行册封礼。行长候于风月楼、牡丹台二垒，诸军合攻不能下。行长夜半渡大月江，江水引还，如松不知也。旦日，下令进攻，建大将旗鼓，誓师入空城，命诸将上首功。西兵、南兵奉军令不割级，而辽兵出所匿朝鲜人首以献，至千六百余级。一军噪声如沸，争欲杀李大蛮、宋应昌，令以首功均西兵、南兵，乃止。倭既退，所过多设虚垒以疑我。如松自平壌六百余里，涂列四十寨，进攻开城，自旦至午，城中寂无人声。令西兵梯而入，收其所设戈帜，割道旁朝鲜人首再捷报。朝鲜人恨如松，绐之曰：倭弃王京遁矣。如松喜，戒西兵、南兵列营江上，而自率辽兵三千独进。经碧蹄馆，馆人复以倭遁告，如松益喜，轻骑疾驰，至大石桥，马蹶，伤右额，蘓而复上。桥外倭帜如林，李友升率家丁据桥攒射，倭不得过。两山麓皆稻畦，如柏与其弟如梅为左右翼，夹如松出淖中，李友升中钩堕死焉。倭来益众，刃及如松重铠，会杨元兵至，得免。复以猝过倭，捷闻，退保开城。而应昌军驻定州，相去八百里。行长据山清正自咸镜趋鸭绿江，应昌前后皆阻。倭幕下士冯仲缨言于参军袁黄，请说行长，许封贡，使鲜兵。黄为言，应昌许之。清正果归王子陪臣，与王京束归，且献米五万石，军赖以济黄应繍功。如松蹑倭汉江，可得利，倭整众徐还，我兵不敢逼。时武库郎刘黄裳亦参应昌军心比如松而恶黄，欲败其功。仲缨已入说清正金相计之曰：仲缨，职方所使也，刘武库内忌之。如松平壤之役，职方数其绝封杀降。今淂无以通倭中，仲缨并孽职方乎？乃率士二千人分伏南北，邀其归师，杀九十余人，生擒其将叶实。仲缨归。黄裳果以通倭为言，仲缨取相所得倭级以献，且分遣其幕客，乃止。而如松以十罪列，黄匕遂中察典，仲缨与相皆罢归。倭遂城釜山，为持久计。六月，倭阳使小西飞来输款，而急攻咸安、晋州，逼全罗。如松部将季平胡御之，颇有斩获。辽束巡抚赵燿言，倭多诈，封贡不可轻许。下兵部议，未决，而我师久暴露思归，应昌请留戍兵万五千人，尚书石星以为劳中国转输。策复使惟敬如倭营。应昌、如松皆罢归。明年加如松世伯爵，应昌为左都御史。给事中林材驳之，不报。二十五年三月，如梅为辽将，出塞，亡将校十八，军士以数百计。封事既败，复议东征。以邢玠为縂督，杨镐为经略，大集宣、大、川、浙诸军，令如梅将左勰，春芳将右勰。亡何，中旨以如松镇辽东。

三十六年四月，虏寇辽东，如松以五千余骑出镇远堡，袭虏中伏，风沙大作，我军自相蹂躏，遂败绩，如松死之。中旨复召如梅自朝鲜还，代阁，不任事，又汰奢，恣意声色，识者知其必败。　六月，赞尽，主事丁应泰发杨镐及汝梅丧师蒙蔽，并及辅臣沈一贯、张位交结状，以阵亡军籍及镐、如梅通倭书进。下群臣议，寝之。其秋，虏大入辽东，分道锦、义屯，五日乃去，纵横三百余里，杀卤人畜数禹。如梅畏缩不敢发一矢，虏得志去。巡按御史王业弘劾其罪。明年，罢如梅还卫，孙守廉、马林相继为縂兵，皆坐失事罢。二十九年春，成梁复镇辽东，东兵已前执猛骨孛罗杀之，牧其敕。成梁使人往请，请还渤罗次子及部夷百二十家，以女如其长子。因与邢林、孛罗各补双贡。而清太祖以保塞功，加龙虎将军。𡘤有建州、毛怜诸卫，侵朝鲜，并灰扒、黑龙江上诸夷，拓地数千里，数使人来言新疆，新强者，成梁所开宽奠六堡也。成梁乃谋于巡抚赵楫，谓鸦鹘关外，鸭绿以西、宽奠以东数百里居民逼建州耕种市易，请弃其地予之，而招其民内徙。楫以闻，副縂兵刘应棋争之曰：今张其佃哈喇泊之间，居民输租屯粮，乐业已久，一旦迁徙，惊援居民。况边地尺寸不可弃，敌心何厌？𧇊边境，损国威，无甚此者。成梁大恕应棋，悒郁成疾，告归。应祺，凤阳定远人也，世指挥佥事索，为成梁所忌，以是秋竟死。冬十一月，成梁诏谕居民，不从，使其侄婿韩宗□功率军数千驱之内徙，遂焚其庐舍。器物皆尽。时天寒兵雪，哭声动地，多僵馁不吏及堕水缢死者，无算，弃新强予建州。复屡请金，缯即以叆阳、清河缘边田税赏之，坐得膏腴地数百里，益富强，轻中国。明年，以招徕华人功，加縂督蹇达太子太保，赵楫户部侍郎，成梁太子太傅。时有广宁通判徐应乾者，字孔坪，绍兴山阴人也。见辽东边备大坏。条上十五事，首言建州。楫、成梁深恶之。已而巡按御史萧淳檄应乾阅操河东，得刘应棋谏稿于辽东库，愤甚，赋诗　之。楫等愈怒，劾罢之。是年，建州兵遂叩清河，争入贡车价，语狂悖。成梁年已八十，昏耄不能制。又明年，拘我通事李维葵，三月而释之，贡遂绝。成梁默默无所发舒。三十六年，给事中宋一韩劾奏：辽东东境皆与建州接壤，开拓六堡，广袤八百里，三十年来不敢西牧，以此新强为之限也。其后军民史仲义等愿往垦种，以当虏冲，于是剪子河、鸭鹘关东西三百里，凡占籍二千余家，岁输租税，生齿渐繁，地力益辟，隐然为柬土保障。今楫成梁惑废弁韩宗功之言，纳建之重贿，概曰逃民，迁还故土，于是室庐荡然，失业者众，二人俱蒙荫赏，抑且招徕未定，朝贡顿阻。又厚敛叆阳、抚顺诸额外颁赏，是夷为主人，我为佃客，沿边旧强又阴予之，其事更出割地下矣。上乃命御史熊廷弼往勘。既至，验石牌为界，劾楫、成梁八罪，请斩之。蹇达巳死，并请追夺官荫。不报。是年，成梁请以縂兵王威代。明年，虏入大胜，陷之事益急。乃檄西兵护辽，增饷二千余万。宋一韩复极论弃地非是，请按如律。楫亦寻罢。已而建州请减车价入贡，稍还佃子峡故地。然皆密箐险瘠不可耕。其余横江、鸦鹘关地三百里，据收自如。廷弼请悉贵侵地，乃许贡不听。亡何，成梁病卒，诸子皆废不用，停伯爵世袭。而少子如桢以荫累迁都督同知，掌锦衣卫。四十三年，加太子太保。后以军政，杜门不出。又三年，清太祖自称国汗，降我游击李永芳，杀縂兵张承胤，中外大震。以杨镐为经略，兼拟巡抚，赐尚方剑，大集诸镇讨虏，即家起如柏为縂兵。杨镐固庸人，且老矣，治兵年余，无所更张。建兵复攻清河，陷之。九月，从抚顺入。如柏至沈阳，遇数千骑，却之。己而复入东安堡，杀掠千计。四十七年正月，杜松、刘𬘩诸大帅兵皆集，上讶镐奏报久稽，恐师老财匮，命兵部悬赏格。辅臣方从哲、给事中赵兴邦争欲速战为快，移檄督之，镐遂仓卒誓师。二月，分兵为四道，以马林趋开铁，杜松趋沈阳，刘𬘩趋宽奠，而如柏率参将贺世贤等出鸦鹘关，趋清河。时松、𬘩皆鼓锐进，无不一当百。如柏中途逗遛，镐亦虚张挞伐。冀诸将取塞小捷塞，朝议故阻如柏，松𬘩遂深入，败没。如柏军以二月廿八与诸将校歃血会盟于邓将军庙。明日，次小孤山下，望对鸦鹘关，有虏骑甚众。三月朔，始从大夹河出。贺世贤从清河鸦鹘关出，地回远，大夹河水骤涨，行军𫄠索相连，鱼贯而进。明日，先遣李克太夺鸦鹘关，建兵阳弃之，诱我军深入。又明日，辽军次鸟鸡关，建众伏关后，隐隐数百骑出入。如柏不敢进，而镐亦使使撤如柏，如柏即引还。全师入境，中外喧然，谓镐比李氏，陷刘、杜二大帅。如柏既罢，其弟如桢又结巡抚周永春，密举以代。给事中李奇珍谓李氏跋扈，不宜复以如桢代兄，不听，遂以如祯为縂兵，加太子太保以行。征如柏即讯，如柏率其族属子苐、如挺、如榛等一百七十余人至京师，所部悉放遣之，铁岭遂空。五月，建兵深入铁岭抚安堡，如桢不能救。七月，宰赛闻建兵大有克获，引兵邀之，皆见杀，遣骸满道。如桢至熊官屯拾之，以首功闻，且妄报宰赛合营，以掩不救铁岭之罪。会廷弼至，以如桢守沈阳。无何，有建兵二十余骑入三坌口，如桢仓皇与李光荣奔至榆皮铺乃止。廷弼乃摘其十不堪，愿急征李怀信代将，从之。复为御史陈于廷所劾，坐退缩欺妄下狱，庾死。李氏坟墓在铁岭者，悉为东兵所发。韩宗功自建州脱归，以天启二年坐问谍伏诛。已而怀宗即位，东事益棘，拊髀太匆，谓不得良将。近臣有言，李氏无罪，而赵楫、孙台亦讼其祖功，求复荫，上竟许之，时崇祯六年也。如桢既长击，自分必死，以其岁忽，中夜传诏宥之出狱，家人皆惊喜过望。七年冬，以大同縂兵王朴言，求成梁之曾孙遵祖续封宁远伯，然李氏遂不复振。庄砻曰：当李氏之盛，父子手握重兵，苍头厮养皆绾符系玊，中外文武多倚李氏以成功名，以故誉言日至，名实其实。及其衰也，兄弟救死不暇，而引绳披根之徒，从而媒孽其短，又已太甚。要之，成梁父子固良将也。方其诛王果、殱阿台珍、速把亥，而如松又平刘悖，本朝兵威之不振。亦已久英。而隆万之间又当积弱。今考其武功。有非仁宣以来所敢望者。成梁父子固亦人杰也哉。彼俺答小王子之属。控弦数十万。陆梁西北边。终世宗之世。天子屡为旰食杀司马督抚大将军以下。𠰥而人鲁不能得其一酋。而成梁当之。擒名王，破坚寨，易于摧枯拉朽。借曰割级侈功，多获老弱，而累累千百计，岂尽汉人转战深入，出奇制胜之功，不可诬也。独是阿台屡犯，诛之宜矣。他失有功于我，不被赏而被戮。且阿台城下之举，或疑其渐不可制尔，而独留一幼子，以为皇清开创之祖，反以所得部落全畀之，甚至新强弃而不问，属国破而不援，岂尽兵不利、谋不善哉？此固天之所兴，莫能废之者也。晋之乱也，刘、石严强，而主中原者在拓跋；宋之弱也，完颜南逼而一海内者在蒙古。明之盛世，为边患者，西北诸部，而其亡也。统于建州。大命暗移。南北迭主。天实为之。虽百成梁其何以免𠰥。是则成梁前后捷功举可信乎。曰。有可信者。有不可信者。万厉十载以前。此其可信者也。十载以后。此其不可信者也。何也。十戴以前。新郑江陵相继当国。其人皆明习边事。综核名实。有功必赏。有罪必罚。能鼓属文武大帅而用之。成梁固不敢不效命。且又精力方壮。技勇初集。一再试其锋于就哀之寇。斩获中率固其常尔。此其可信者也。十载以后。吴门为政。煦煦掩覆。功则与赏。罪不蒙罚。于是献俘奏凯之事。岁见，而覆军杀将，匿不以闻，戴头杀贼，弃地策勋，那独成梁之耄不任事也，又非成梁之前勇而后怯也，政府司马乐其胜而谋其败，成梁有以深知之也。此其不可信者也。天下安，注意相；天下危，注意将。相不忌将，则将不疑；相不比将，则将不欺；相不中制，则将择便利。相不冒功，则将畏赏罚。偏裨之下，行伍之间，宁无成梁其人者。然而督抚掣其肘，台谏鼓其舌，相臣制其命，剥士则狼，掠民则虎，媚上则孤，避敌则鼠。势有固然，无足怪者。以刘、杜之勇且贤，而一方从哲，足以杀之而有余。𠰥！江陵之为相，宁可多得哉！怀宗在位，厚恤江陵而续封宁远大圣人举动，真有越于寻常万万者，而三百之基，自我而坠，倘亦谓天之所废，不可复支也哉！

戚继光

戚继光，字元敬，号南塘，其先以开国功，世定州卫指挥佥事。父景通，武宗时部戍卒践更京师。刘瑾有逆谋、知景通材、遗之席帽、约使内应。景通徉许之、旦日为黄冠遁去。瑾败、乃还讨蒙阴山贼李琪、破擒之。又屡击杀山东贼。历迁大宁都司。入坐神机营、归养母、生继光。榷奇多智、以经术著、袭官。嘉靖庚戍、待试武闱。会虏犯京师、上便宜言事山东。岁遣治兵使者部兵入戍。继光以中军从。进备倭都司。寻改浙江都司佥书。浙中方苦倭甚。继光以义乌人故劲慓。言于督抚胡宗宪、请练为兵。宗宪许之。使募三千试之。继光以江南菹泽多走险、不利并驱。乃为鸳鸯阵二十有二人。队长前次夹盾。次夹枝兵、次四人夹矛、次夹短兵。撨蘓居后。犄角互张。攻距击刺互用。试既习淂补浙东参将命部台州。而佥事唐尧臣部台州兵。备与继光雅相重。嘉靖四十年、倭大至。宁海告急。维光之宁海度贼且睨台州。而先发宁海以系我军。乃留一军海门为备。既发，贼果大来。登桃渚新河圻头诸处，欲乘虚逼台。尧臣自将海门军趋新河，破之温岭。而宁海贼闻继光且至。则皆遁。继光乃急引兵还台。自昧爽及午至城下。兵行七十七里，未食，守吏谓贼近，戒门严，母得入。兵争门而嚣。继光后至，呵怒之曰：此汝等争门时耶。贼薄城下，灭之。乃食。鼓行而进、过贼花街、斩其首。贼大溃。张翼逐之、杀数百人，乃食。又逐之瓜陵江、多自沉死。继光复率舟师邀击、俘馘亡脱。而圻头复焚舟起超台。继光简精锐千五百人、往五月庚申朔、及大田。贼坚壁不出。会雨甚、间道遁仙居。继光从大道先之、围之数重、四面举火、贼争提橐赎命、尽焚之。盖二旬有九日九接战、斩首七百、卤获器仗三千二百四十有奇。是为戚家新兵、所至如破竹。是岁江西告急、宗宪檄继光西行、露布以闻、军声益震。明年春，倭由福建长乐、连江、福清而下、分垒为三窟：一据横屿、一据牛田。其酋长壁莆东南，出没焚掠。于是山清反广，叛兵固之肆起。宗宪兼制八闽、发兵八千、属继光将之。而予浙帑万金、使副使王春泽监其军。继光引兵从间道入福建、破横屿绝岛中。𠕅旬，入福清，大破之牛田。贼殊死走兴化，衔枚趋之，夜四鼓，抵贼营，连破其十六营，斩倭千余级，余多溺死者。平明，率兵还城，兴化人乃觉。其郡中士民具旗幛行酒郊劳，振旅还浙中归无何，闽中新倭继至，围兴化，士民尽夜乘障望援师。兵备副使翁时器巽懦、巡抚都御史游震得遣縂兵刘显赴援。显以兵少不进、遣他将以三百人往贼、尽陀之。居数日、显又遣帐下兵八人赍文报时器。贼杀之、衣其衣、诈为显约书缒城而上曰、令夕且息铃析将有所谋。或疑其诈、请锢之。时器怒不听，罢铃柝如约。夜未半，八人者斩。关延贼，城中大乱，贼杀人很籍，时器与参将毕高等仓皇遁去。贼焚公署，火民居，驻城中六十余日，乃破平海城居之。事闻，上震怒，罢震得逮，时器、高等皆谪戍。乃用谭纶为巡抚都御史，而以继光为縂兵，镇守福建。继光将万人兼程入闽，至则直趋平海，而俞大猷己前率兵断其归路，贼不淂去。继光部勒士卒，鸡鸣蓐食，晨压贼营捣之，刺真倭三千二百余级。贼他部围仙游城己三月，继光引兵驰赴，大战城下，贼败，趋同安，继光追奔至王仓坪，斩首数百级。余众复奔漳浦，继光穷追，擒斩数百人。继光兵所至，贼辄股栗受刃，闽地悉平。继光与大猷同为名将，大猷务持重，而继光雷击风彂，无不立碎。尝以春月至崇武所，城民方耕，倭骤登岸，继光亟出兵迎之。𥘴将请待兵稍集乃出。继光曰：春月农郊，妇子在田，令倭得杀良民，即尽殱之，不可赎也，必立往。竟胜之。穆宗即位，虏陷石州，东薄昌黎，凡不守，用廷臣议，召纶还兵部，而令继光勰理戎政。继光三上书，备陈七原六失四弊，大较言：西北兵十倍东南，而边人见虏望风靡者，由不议练兵。夫练兵之法，臣尝试之东南。而验请简部将，募三辅州县士三千，部将将之，合为四营，营各五部，立一裨将，为之连衡，简练训习，一如东南。比及三年，格虏亟北，然后屯田足饷，罢戍镇兵，百世之利也。于是改纶、縂督蓟辽，而继光专练兵，督四主将兵节制视督府。策者谓继光武人不宜假大柄。苐可易为縂理尔。乃诏继光以署都督同知縂理蓟保。于时诸主将视縂理犹寓公。然纶言其不使。则又改继光縂兵镇守蓟州山海永平诸处。縂理如故。而练兵之议遂寝。继光乃请召向所练南兵。修蓟镇边墙楼橹敌台。翌然壮丽。费县官十万缗。而考工计当百二十万。复增暮南兵二万。练编伍戍之。用车战如大猷之法。其秋虏不敢犯。论功首最。始边将御士无律。士骄。继光所召南兵至阵而见军门待立于郊。适雨甚。自朝至于日中。荷戈屹立，军容益壮，边人大骇。居五年，神宗即位，张居正当国，遣兵部侍郎汪道昆行边，大阅蓟门，十六万之师毕至，营伍旗旄，火鼓约东，皆奉继光令，进退无敢乱行。比还报，悉以状闻。以修蓟功，递进左都督，加少保，加太子太保。居蓟者又十余年。继光所得义镇蓟，以居正善任之。及居正卒，人并言继光命移镇广东。亡何，虏入黑峪，开，蓟人愿亟召还，不得请。继光在广逾年，疾作得谢，还登州，卒。继光起裨校，屡迁至大都督，佩两印，跨制三道，大小数十百战，所杀卤以巨万计。在蓟门筑墩台。军士受役法不得左右顾匕则必斩。或劝止之曰。军多顾则惟怯起矣。焉能驱之死地使陷阵耶。所著在浙有《纪效新书》。在蓟有《练兵实纪》。治兵者悉遵用之。当是时。东南名将辄首俞戚称大猷为龙。继光为虎。然大猷每以不得一当虏为恨。及继光久在蓟。又值虏受款。边境无事。其所经尽犹未尽云。

庄砻曰。戚南塘练兵之说。不可废也。明之盛世。京兵以十万计。九边兵以百万计。而中国践更戍守之卒。又不可得而算也。𠰥此者岂患无兵。然而一旦有事。数百骑传呼。而名城不守。师徒挽败，京邑震惊，内地骚动者，何也？兵不练也。无事则竭农夫红女之力，以养骄悍不驯之众；有事则边镇所在告急请饷不加少，而御寇者益寡。不得己而召募游手无赖子弟以实之，驱市人而使之战，一闻鼓声，眩掉自失，欲其不鸟兽散也，得乎？终明之世。中外𢮥议者有两端。一曰汰兵。谓多虚伍。即存者皆老弱不足当敌。而虚靡见粮。汰之便。一曰益兵。谓浙江慓悍。川兵超捷。而土司苗户嗜利敢死。皆足以冲坚捍患。逾于土著。故益之便。吾以为两说皆非也。夫汰而不练。是谓坐弱。益而不练。是谓募盗。坐弱者启戎。募盗者长乱。其䆒也不敢汰亦不敢益。而天下遂无一兵矣。说者曰。非不欲练也。不暇练也。行伍未定。将卒未习。而春秋汛期之征发。中外剿御之不时。兵以戎籍为寄。将以傅舍视官。即欲练习。而寇已在门。少有卤略文法。夷从而议其后矣。何暇练。曰是不然。练有时。主练有人。用练有地。当隆万之间。俺答称臣。边境静谥。即有小失。边吏足以御之。此正练之之时也。谭二华之精敏。戚南塘之雄略。文武相得。行阵之事。可烛照而数计。此练之之人也。在南则练南，在北则练北，水则练水，陆则练陆，平原旷野则练车，深箐密莜则练伏，随宜而用，不违其长，此练之之地也。有其时、有其人而又得其地，何患练兵之议之不可行？大权出偶假，而议者𧊵起，縂理虚縻，视同赘疣，以不世出之才，徒跃马食囱，老死牖下、不知内庭持议者云何也。而乃致咎。夫将不恤卒。卒不知兵、此披坚执锐之夫、所以每言欲得文吏而甘心也。今南塘之书具在、徒作楮上空言、亦何益于人国也哉。

刘𬘩

刘𬘩字焕吾、南昌人、都督显之子也。继自束发、从显军中、屡先登。跳荡有功。尝督舟师追倭入海，过朱家尖，大战一日夜，金鼓镜砲声不绝，蛟起，海波沸𬘩。急收船岛中，而贼舟皆漂荡，溺死者千余人。已，从攻九丝，以夜半帅死士衔枚击都都寨，杀数百人，焚皆房二千余间，器械万计，遂平都。都历官都督佥事，以副縂兵代父守四川万厉。二十一年、倭陷朝鲜、上使大将军李如松縂诸军救之、倭遁釜山。檄𬘩将蜀兵五千人留守全庆。攫御倭縂兵、又选高严精卒万人、隶𬘩训练、移王子光海君出填重地、设险隘、谨斥堠、以御外侮。会尚书石星狃封贡议、欲撒防，𬘩力言不可。后封册使奔还东，事益急。乃复下诏募江南水师，议海运，分水陆四道，合官军十万，𬘩居西道，相机行剿。是时，倭据朝鲜者七年。沿海𥂟结为三窟：蔚山为东路，清正据之、顺天为西路，行长据之望津、四川为中路，石曼子据之三路，皆伹海为固。𬘩率所部居水源，攻顺天倭寨。倭筑寨逼海，𬘩不得。达乃使便绐行长为好会。行长许之，且言以五十人至。𬘩大喜，四面为㐲以待，而令健卒诈为𬘩，单骑候道中𬘩顾为卒执壶觞侍，令军中曰：视吾出帐，即发砲圔倭。明日，行长果率五十骑来，伪𬘩磬折迎怅，外及席，行长顾见𬘩状貌，奇之，数目之曰：卒安得𠰥是？𬘩大惊，置壶觞出。军吏骤传砲，伏兵盖起，行长跃而骑，与五十人且战且走，遂突围去。游击王之翰率黔苗兵来援，倭已遁。明日，行长使使谢𬘩，𬘩亦使使报之，谓昨登席发砲，所以敬客，无他心。行长唯唯，复使遗𬘩巾帼。𬘩怒，督诸军奋勇攻城，夜半薄城，三道并进，倭御之，杀伤相当。及寅不下，𬘩乃选锐士由西北水口，以束草负土填濠，进坎而登，遂举火，中外夹击，倭乃弃城走海。𬘩督军追之，几获行长。石曼子来援，与陈璘斗，行长从旁逸去，焚其舟二十艘，斩级一百六十，溺死者甚众。而我军前后失亡者千余人。倭遁归釜山营，不复出，遂以捷闻。亡何，平秀吉死，国中乱，三路倭将皆撤军还。论功，晋都督同知。而𬘩以播事先趣还朝，时二十七年四月也。先是一年，播酋杨应龙反，攻陷楚、蜀、黔境上诸城堡，势甚张，使都御史李化龙、縂督诸道军讨之。时制府草创无可恃，而𬘩素有威名，又多家丁良马，可决胜。顾奉诏不即赴蜀，逾期乃至。诏切责，充为事官。而应龙又尝从显征蛮，与𬘩有旧，于是人多疑𬘩。化龙独重之，延入卧内，披肝胆与语，且引其父九丝功为比。𬘩大恸，誓以死报。化龙乃腾书于朝，谓非𬘩不足制贼。朝议方急贼不得己逐，命𬘩专制己。而黔、蜀、楚、汉土兵大集。化龙分军为八，而𬘩縂綦江，路由松坎、爬头箐、夜郎、旧城进，深峭悬崖，多贼伏，而铜鼓台、严村囤、楠木山、羊简台三峒皆陡绝，贼目穆照等据之。𬘩进兵，连战三关，贼以死拒。峒乃运茅纵火进克三峒。贼复选虎苗兵数万，令子朝楝率之，分三路来战，锐甚。𬘩亦密引军分三路应之。贼突我军，伏尽，发，𬘩身自陷阵，立斩数人，部下皆洙死。𫔯贼大惊曰：刘大刀至！贼大溃。朝栋堕马，几获之。应龙父子尝言：他处兵不足畏，惟畏𬘩与水西兵尔。及朝栋败，贼大惧，退驻石虎关。我兵奋前斩关，连夺滴泪三坡并瓦窑、石火炉二寨，又克闷头箐、炒米坡、顶山、三坝、鬼崖险寨，贼遂披靡，奔入娄山谷中。娄山关为贼前门，万𡶶插天，箐林绾结，中一路𦂯数尺，垒石架楼，设木关十三所。𬘩引军从间道攀藤鱼贯毁栅入，连破关门，官军多伤，都司王芬中流矢死，𬘩亲勒骑冲坚，游击周敦吉、守备周以德左右翼之，逾青龙坎，追奔至养马城。应龙张黄盖督阵。𬘩军猝至，惊而溃，应龙仅以身免。自是不复窥娄山。𬘩进营冠子山，逼海龙固下，议攻铁柱关，贼四面受敌，力不能受。𬘩督诸将划城垣而上，先登左水关楼，楼毁烟冲，因上囤中皆哭，声震山谷间。于是诸镇兵议番休攻贼。𬘩身先士卒，火砲轰烈，立破土城、月城。应龙父子率诸苗出城突击者三，我军不动，复以重赀募死士拒战，苗皆散走，无应者。明日，陈璘兵先入，𬘩等皆入，应龙偕二妾自焚死。是役也，𬘩破三峒，克九盘，取石虎、娄山，入养马，夺铁柱二关。诸军逼海龙、连月不拔。𬘩至一日而克其二城。遂破巢。播州底定。故征播以綦江为首功。化龙露布以闻。𬘩擢左都督、荫一子指挥使。三十六年奉命征云南蛮。复三宣六卫。生禽岳凤父子、献俘告庙。再平罗雄。诛继荣。破武定。殪凤腾霄。又督狭西兵征临洮火落赤诸部，裹创百战，未尝败衄。四十年建南猓夷为寇，复移𬘩督兵计之。既至，都御史吴用先一以军事听𬘩。五月渡泸水，冒风瘴深入，粮绝，至煮草以食，军士多死。所过桐嶆、雪𡶶诸路尽辟之，计费一十万，斩级三千三百。事闻于朝，会有蜚语谤𬘩，遂夺官归。建南功，不得叙，兵讯撒不予归饷，将吏空腹蹩躠行道中，尽质其衣甲，而蜀兵多解散去。𬘩称贷，割赀食战骑家丁，三载乃得归。归未一年，而辽东难作。四十六年诏天下宿将入卫京师，起𬘩故官。𬘩既家居失势，宾客及门下壮士多去之。一旦复起，从者不过七百余人，马八十余匹。己抵京师。疏请谕蜀父老集旧兵，谓：庙堂战守之议未定，将之责委未定，兵之分布未定，难以出关。即火器、铠仗、车马、破虏诸械未备，诸省征发者未集，召募者未练，亦难以出关。臣所携佛郎机百子铳俳铳鸟铳火砲钉板挨牌𥛅箭药箭飞镖诸器。由水道进。俟其至乃可辨。臣故所统旧将卒。闻风远赴。络绎于途。俟其集乃可行。𠰥轻发偾事。张承胤即前车也。况今边事亦难言。闻警则人情汹汹。𠰥虏在目前。少退则处堂怡怡。竟置度外。应事遇于张皇。绸缪疏于桑土。此臣之所为大忧也。疏入不报。趋𬘩行。急已至辽，立趋出关。于是分四道大举出塞：李如柏出清河。杜松出抚顺。马林出开铁。𬘩出宽奠。如柏中途逗留。松战死。林败归𬘩独自牛毛寨深入。颇有斩获。至马家寨，伏发，我军力战破之，三战三捷，遂克一十八寨，直抵后金旧治百二十里，逼军诱战，守备马进忠策马而驰，官军从之，敌惧而却，屯山箐中，我军亦困圣壁相拒。会己破抚顺军，假其旆，先传呼杜将军至，且言杜将军战胜，来合刘将军𬘩，大喜，不及环甲，开壁纳军。敌二万人突至，围𬘩数重，自巳至酉，我军亦死战。圔开复合，兵来益众，我军不能支，𬘩遂力战死。其裨将刘柘孙负𬘩尸，手挟刃，与敌相格，亦死之。招孙身痩短，黑精悍，运槊如飞，尢为𬘩爱将云。其从𬘩死战者，有守备刘朝元、应祥、李士玊、千縂刘吉龙、马进忠、刘汝吉、吴自文、王光逵、梁汝贵、把縂刘尚、刘思胜、王光远、易廷谏、刘中二、百户胡清、縂旗田见龙、曾朝卿、乡兵千縂夏时正、李志国等。其为宽奠一路战没者，有宣大副将江万化、宽奠参将祖天定、叆阳守傋徐九思，南京守备游击姚国辅，世养官军二千七百余人。𬘩精于兵事，有连环钉板、木将军、倒马枪、连珠砲、红绵索、飞乂神沙诸秘术，皆得之蛮中。舞百斤大，乃轮旋如飞。帐下卒合南北倭苗、夷虏、鬼面黑獠，无所不有。其强者一能抗百，弱者亦敌数人，马逸能止之，车覆能起之。顾以军未集，器械不具，仓皇出师，粮盍援绝，孤军陷没，天下闻而伤之。自𬘩死，而中国无名将矣。天启初，诏恤辽左死事诸臣，以𬘩为首。赠太保，谥忠武，予祠辽东，额曰旌忠。曰：悲哉，刘将军之死也！将军生平慓悍嗜杀，不能无财物妇女之好。迹其所为，亦未必出韩忠献、岳忠武右也。而天下望之，不管方叔、召虎，朝廷倚重之亦然。所可怪者，以方叔、召虎之将，而乃付之庸懦昏耄之杨镐，制之命而掣其肘。将军哓哓，以兵不集、器械不具为辞，上叩九阍，下号制府，如充耳而莫之应。遂乃仓皇出师，贾勇深入，追奔逐北，斩将搴旗，以数千之众，使敌人破胆，甚乃号哭遁逃。将军至是，功虽不成，亦。可答主知而谢天下矣。天下以征播讨蛮之功望将军，因以悲将军，至不待其兵之集，器械之具，而趣之出，以杀将军。所以益悲将军。自将军死而天下更无有如将军者。益不得不悲将军。善乎沈庆之之言曰。耕当问奴。织当问婢。以万世一时之举而谋之曰面书生。将不集士。以其卒予敌也。君不择将。以其将予敌也。将不知兵。以其国予敌也。杨镐一帅师，而精锐之卒盍，敢战之将死，中外之力殚。于是乎辽左沦没，京师震惊，铁骑岁躏于中原，赤子坐疲于悉索，而国且随之矣。故天下之亡，不亡于怀宗之刻核，而亡于神宗之废弛；不亡于陈新甲之主款。周延儒之𬘩敌，而亡于方从哲之逢君。杨镐之奉檄。不亡于大凌之陷。松山之败。而亡于四路出师。一军独脱之顷。要之四路之将。皆名将也。四路所统之卒。皆精卒也。将以刘将军为最、杜次之、马又次之。世人见李之以逗挠全军。谓与敌通者非也。以彼父子相继握兵居辽有年所矣。习知敌之不可轻取、我军之不可浪战，而逡巡畏缩，闻命即返，怯诚有之。而乃责以不救抚顺宽奠陷两捋军于死地者，不知时势之论也。夫分道出师，相去远者数百里、近者百里，彼此不相谋、声息不相闻，安知我军所在而迂道以救之乎！故刘杜之死，杨镐杀之也；杨、镐之败，方从哲误之也。镐即不弃市，从哲不就讯，而责如柏以卖军辱国。如柏虽死，安能以服其心哉！

杜松

杜松，字岁青，世籍羽林卫，矫捷善骑射，年二十九，袭縂旗，例加副千户，浮沉里中。巡抚都御史贾仁元擢守鱼河，兵部尚书石星闻其谋勇，移守宁塞营，虽在乡曲，行法无所殉，人皆惮之。时酋首火落赤谋内犯，松日谨斥堠，严讥察，尝于道上遥见一人于众中，令左右缚之，曰：疾视而却步，必谍也。诘之，果谍者刘应隆，遂以闻而磔之，虏谋亦寝。万厉二十二年，火落赤紏众将入宁塞，松闻，谋先出不意制之，率骁骑出窑涧，直薄虏营。虏恃秋高不为傋，我兵奋击，斩虏首十九级，虏复紏套虏吉能入犯定边、盐池，松从縂兵麻贵为前，锋与虏大战，走之。擢领镇兵，坐营中军。二十三年二月，复从贵出长乐塞，令部将王宠等先诸军，殊死战，斩虏首八十五级，功最。三月出清平东，击火落赤等，松自先力战，斩首二十五级。四月，虏入寇，保宁堡。松将轻骑赴敌，斩其名酋，走之。六月进署都指挥佥事，充游击将军，管参将事，分守清平路。八月，贵檄松将亲兵出长乐塞，逐虏台瓮山。松从便道出，薄虏营，大呼突击，虏惊散，斩十六级而归，虏不敢逼。吉能耻其酋长屡败，遂紏众大入，犯宁塞，长驱数百里，分兵转掠环庆。松率所部驰援，至叶家岔，与虏相接为阵。时虏势众，而镇兵道远未齐，皆惧。松跃马誓众，贾勇先登，战十余合，松军益奋，无不一当百。虏扶伤遁去，弃所掳掠万计。十一月论长乐功，进实授，参将视事如故。二十四年二月，吉能谋入寇，巡抚李春光、縂兵贵，檄诸路出击。松以所部出清平，时虏有备，斩首十五级。将还，谓其下曰：虏今见我获级，归，必且弛备，可再一出，必大获。乃令部将李义等从波罗堡绕出虏后，多持火鼓，夜犯虏营。虏果不备，遽惊起。松帅众继至，合击，大破之。义等逐北至单树梁，又斩虏首四十五级，虏遂遁。縂督李汶闻于朝，寻进副縂兵。二十五年六月，酋首庄秃赖、明爱等七台吉大举入犯延东、永兴诸堡。时松兄桐已累功至左都督，再镇延绥，率兵往御，相持二十余日，屡出奇兵击虏，虏稍稍解去。松闻，立发兵往援，与桐合击，松挺身而前，斩其七酋。秃赖等相顾错愕曰：杜家兄弟不可当也。遽引去。寻以叶家岔功，赏赉有加。十二月，定边勰镇缺汶与巡抚王见宾交荐，松以原官勰守延绥西路，驻定边，节制安边、镇靖、宁塞诸路。二十七年二月，甘肃巡抚田乐縂兵达云，拓河西地，筑松山为内固。套虏谋发兵扰筑者，诏令延宁兵分道邀击牵制之。时松方赴西勰，道由安边，适承檄，遂麾军从安边出，与火部赤遇，拥众四起扼松。松中二矢，气益奋，虏不能敌，遂还走，斩首三百六十余级，掳获尢，众功为一镇冠。四月，酋首铁雷等入犯宁塞，松率众斩其前锋，走之。闰四月，火落赤等入犯宁夏安定堡，花马池副縂兵李昆被围甚急。时桐方移镇宁夏，松计宁去安定远，而定边去安定近，不救而陷，桐且得罪，乃引宁驰赴之，与虏大战，杀伤相当，虏亦解安定围去。宁抚杨时宁以奇功上。七月，火落赤等谋入犯，松遣轻骑出定边塞，至明水湖，与虏战，斩其骁骑，走之。八月，赤复紏铁雷等东犯宁塞，松驰援，追战至关门墩，走之。九月，套长吉能大举入犯延东高家诸堡，直薄葭州，而雷赤等俱率众东随。吉能大掠延东，势甚张。松乃请于汶，愿以所部精骑直走虏巢，縻其势。汶壮而许之，遂引军夜出定边，捣雷赤部，杀伤无算。雷赤等适自东路归，以万骑袭松后，松还军与战竟日，身中数矢不退，虏不敢逼，遂围之。时军中粮尽，有以浊醪进者，松挥去曰：众皆渴矣，吾忍独饮乎！众益感奋，下马为步阵，力𫔯，虏稍却，松驰斩其三酋，杂虏五十余级，虏乃燃狼𤇺大集，宁虏、宰僧诸部围复合。桐闻警，自兴武营驰至，虏遂解围遁去，松全军归。二十八年，铁雷大举寇磗井，败之。是岁请告归三峡别堡。居四年，是为二十二年。縂督汶与都御史孙惟城、郑汝璧交荐，诏以原官勰守延𮉫东路。九月，炒忽儿等七酋拥众寇孤山之红崖，先遣精骑御之。虏大集，松军继之，再战，斩其酋十二，夺驼马铠㐲过当，复追搴其二旗，炒忽子以争旗中矢死，虏号笑遁去。先是，松屡出塞破虏匕不能支，每入塞，又辄失利去。虏中畏松异甚，比之为狼，又以其面赭，号曰红狼公。至是相戒曰：慎母犯红狼公。由是不敢窥孤山。明年七月诏进右军暑都督佥事，佩镇西将军印，镇守延绥。松以火落赤𢾗为边患，往者牵节制，不得一大创。虏遂发兵出安边，俘其部虏百余，囚而问之。赤惧，使使请如约受罚，松不许。赤益惧，因酋妇切尽比妓及兄弟六台吉等输罪，乃许之，释其俘。明年四月，火落赤愤俘虏之耻，复谋入寇松，飞驰迎击于安边塞下，身先士卒，援枹鼓之，转战三十余里，至明水池，虏合众自固，松张两翼夹攻之，虏遂披靡，斩其酋帅以下四十余级，杀伤尢众。赤恚甚，遂得疾，右臂痹。马汶、汝璧露布以闻。五月，中路酋首摆即太乘松西讨，两犯保宁塞。松闻，弃大军，轻兵从间道赴击之。太等不虞松至，仓卒不能阵，遂奔，斩首五十九级。七月，太愤，复潜军保宁塞下。松与巡抚涂宗浚谋逆击之。时凡子都司佥书文焕自安边予家居，令将千骑为前锋，而自率五十骑继之，出塞数十里，太引军迎战，文焕奋前败之，斩首四十六级。松军亦至，虏仓皇走。八月，沙计等七台吉入寇高家堡。松曰：镇城至高家堡二百里而遥，援军难以骤至。不𠰥直至其巢，邀其归路，此孙䐉所以胜厐涓也。遂出长乐塞，令子指挥佥事文烨以二千人为前锋。至蛇井梁，而沙计果引军归，短兵接，呼声振山谷。及暮，斩其酋帅端大以下六十六级。十二月，蓟镇酋首暖兔白吉等数入寇，朝廷患之，而镇守都督尢继先又以收夷丁过当，为縂督蹇达所劾。已，遂移松镇蓟。蓟当承平，久武备大弛。松既至，遍巡诸路严加选练，将士堪战者，辄出素中赀犒之，不则以军法从事。所至自裹粮糗，不入所部一钱。三十六年，叙延绥、建安功，予上赏。五月，东虏拥二万骑窥喜𡶶口，杀一百縂，松督朱大炜等火攻退之。六月，辽帅李成、梁老，诏松以原官佩征虏前将军印，镇守辽东，兼备倭縂兵官。时暖兔方盗蓟边，松帅众御之。至青山营，闻移辽将还，縂督蹇达止之，且请于朝，留松仍镇，不许。暖、兔闻松且去，大喜，遂以精骑十人入寇界岭口。松乃誓师曰：蓟虽以匹马不入为功，而彼骄我怯，实由此始。不一创之，蓟事殆矣。今与𠰥等哲克此虏，军法具在，不以移镇故为𠰥等贷也。众皆曰：诺。逐踊跃。虏素轻蓟兵，且不虏，松猝至，亦引而前。松督兵急击虏，虏笑之不动，惊曰：此红狼公也。遂大败，追斩二十余级。八月，复叙延绥安边大捷功，告庙行赏，进松署都督同知，荫一子本卫正千户，世袭，仍予银币。十二月，来晕，大入寇蓟镇河流口，大掠去。已，复谍合插、汉诸部十余万骑，声言复犯蓟门，于是縂督王象乾谋发兵捣插、汉，使无得𦔳西。虏闻于朝，报可。而辽镇自李成梁以捣巢功至封伯，松心豔之，遂率兵出中左长岭山。至哈流。兔不见虏，遂袭他部牧夷，斩首二十余级，引还。以功不及格，复杀塞内拱兔属夷百二十余，以大捷闻。宁前副使马拯知其状，以告巡按御史熊廷弼露章劾之。拱兔故名忠顺，怨松袭杀其部小歹青等，激之使入寇。其明年，遂引众从锦州大镇堡入。至锦昌堡，游击干守志御之不利。松乃自引军出大胜堡逆击，斩首五级，遂还。三月，拱兔复入中后所杀掠更民。游击郎名忠与战而北，遂克我大胜堡，卤掠千计。于守志等往援，斩首七级，我军死伤者百五十余。松惭，乃徉彺乞休，自焚其冠服、旗帜、弓矢，诏许松归。于是督抚台省交章劾松，下部当逮治，以前功免。松为将以廉勇称，与开府监司相见，辄自称介胄士，不少屈挫，为东西虏所惮。及哈流兔之，役威名大损，家居者久之。四十二年秋，吉能挟王封不得，大举入寇延绥，令东虏沙计等围大柏油堡，杀副将孙弘。谟复令西虏火落赤分犯宁塞，而松兄子文焕已为都督佥事，方镇宁，夏御却之。九月，赤谋令宁虏合犯清水营，遣文焕西援，而赤由以所部深入大掠。松闻警，自嘉岭归榆林，将集众御之。赤闻而惧，谓诸酋曰：红狼且至，柰何？诸酋遽引军归，弃所卤辎重人畜。赤不能止，亦遁归。吉能自大柏归，益骄，投谩书延绥，言将大攻中路，挟讲大事，延绥大震。縂督刘敏宽檄松治兵。吉能闻松至，遂还，而令火落赤等迭挠我师。十月，赤等入犯靖边。松闻，驰赴之。至红柳河，虏方半渡，邀击之，斩其前锋，遂大败，虏悉夺所掠而还。十一月，赤等复紏，众聚棋杆山、一点沙诸处，火光数十里，欲临边设㐲谤松，以报靖边之役。松谍知之，檄西路勰守萧捷等四路兵，自宁塞守口涧绕出虏后，多持火鼓，乘夜夹击之。虏大惊，不知所出，遽引众迎战。松大呼驰之，遂溃。追奔至明水湖，斩虏首四十二级，班师还宁塞，谓诸将曰：虏虽小挫，计必复来。宜乘其未定，再击之。乃从间道出磗井堡、枣茨梁，黎明，与赤部遇。虏既畏松，又新败，不敢战而退。赤复集数千骑遮松柳门，大小十余战。虏左部复先奔，赤军顾之，亦奔。松挥亲兵横击之，搴其皂纛，虏众益不可止，遂大破之，斩首百七十级，死伤无算赤。自是远徙不敢出。而松自磗井还，移降夷成靖边，与守臣不合，而敏宽顾左松功不得叙。四十六年后，金陷抚顺，言官争荐松，乃复召松以原官起山海援辽。縂兵官已复陷铁岭，趣召松移驻沈阳，縂辽东兵。松既家居，久失势，闻用兵，踊跃思自见，益破家募死士三千人，及相从西塞降虏子弟苍显，合五千人，疾驰出关。至潞河，人聚观如堵。松祼而示之曰：杜松不识字武夫，惟不学书生贪贿。惧死尔。众见其创䀶班班，无不嗟叹。十七年春，天子用辅臣方从哲等言，敕经略杨镐刻期捣建州。遂以二月二十日分四路出师、令松帅縂兵王宣、赵梦麟、参将龚念远、柴国柱、游击刘建节、王诰、张泰纪、杨钦、汪海龙、杨汝达一军出南方、令副使张铨监督经历左之似赞理、而以沈阳为一路、从抚顺关出。松自负宿将、轻敌、携杽械，扬言曰：我必生致之，勿令诸将分功也。敌闻，乃以大将精锐三万骑应松。先是镐期三月朔诸道并进，而松以先二日三鼓严装出抚顺。宣与梦麟阻之，不听。副使鍂又讽之，不听。抚顺距五岭百二十里、平旦抵五岭第一关。敌以疑兵缘道诱我，且战且却。松于马上生得数敌，气益锐，提刀大呼而前，人马辟易。行至第二关，其下即浑河，乃最险处，所谓小辽水也。河形长五十里，广不过三里，环绕五岭，草深泥水相交，不可渡。时三路军未集，车营、兵器、火药尚末至，诸校及其昆弟子遮松马前，请休士，明日东渡。松曰：义旗所指，惟敌是求，何期之有！遣人视河，水不及马腹，而河中浮小舟数十。松大喜，谓得天助，又耻乘舟，乃便衣跃马而前。诸将请裹甲，松大笑曰：入阵披坚，岂壮夫事？老夫束发从戎，不知甲重几许，今日汝曹，乃以是相苦耶！叱诸军解衣涉，遂掠河而东。宣与梦麟见游骑往来山头，惧为所要，亦仓皇引军，以次毕渡，余师不能军。敌决上流，水大至，马陷泥潦中，半没溺死，其半得济。敌乃尽弃夷装，伪为汉军装，并搴裳疾走水上军。水上军阑入之，松前与战，焚其二寨，薄第三关，而后军二千余人为敌所截，火攻具皆不得进。而第三关前皆建中要害，河旁夹岸皆林丛，劲兵伏焉，路益阨隘，击铠摩车而过。松待后军不至，方下马脱战，靴倒㵼泥水，忽闻杀声动地，谓军中格𫔯，趋下令禁止，而军已大围，合数重，两军杂糅，莫能相离识也。是时宣所将保定军单甚，望风而靡，先为所殱，而松自昼及哺，冲突数十里，犹思走山据险，鼓行前登，日已入，黑雾障之，敌万炬忽明，乘火光下斫暗中人，松奋战被创，夫尽力穷，遂堕马，敌争射死之。梦麟见二将死，益奋𫔯。敌凭高下击，木石纵横，人首当之立碎，梦麟亦负创死。柴国楝没于阵。刘建节、王捷先遁还，得免，官军死者万余人。松固与李如柏不相下，及誓师，缪与约云：吾今愿以首功让公。松喜自负。及渡河，又讹傅如柏自清河进兵矣。松益奋而前，遂陷伏中，而如柏竟全师还。镐更谓松食功轻进，以致丧师。廷臣皆扼腕，交章雪松。冤请诛如柏以谢松。天启初，诏赠松及宣俱少传左都督。子文烨以游击将军防蓟，先松死。孙弘㙔、弘坊，皆幼鞠于伯祖桐所。比长，袭千户，从伯父文焕讨平四川余酋、及狭西流贼有功。索祯末、历迁右军都督佥事。屡上疏讼祖功请谥、上已许之。又辄中格南都、予谥武壮。弘㙔亦累官至□军左都督、加少傅。

曰：昔杨司马之出师也、以为必不可出者、刘将军也。以为必当出者、杜将军也。卒之两将军皆败没、而世以刘将军为智，杜将军轻敌偾军也。要之，此亦事后之论尔。夫使四道大举，诸将同心并力，并驱而前，战而捷，乘胜逐北，战而不捷，亦犄角互援，未遽失策也。且敌之地不过当我一大郡，控弦之众不遇十万，隳名城，杀大将，𠰥此而犹以隐忍退缩为善谋，则日蹙百里，同归于亡而已。故出师非失策也，惜也以昏耄之庸帅，承唯诺之中枢，计未定而督战踵至，兵未出而声实遥闻。夫战者，阴事也，危道也。筑舍谋之而路人知之，欲其无败得乎？不䆒其所以致败之由，而徒咎出师之失策，所谓事后之论也。且是时刘杜两将齐名，而刘之功在南，杜之功在北，故敌知畏杜而不畏刘。悉精锐以当杜。杜将军奋力致死，人马辟易，其氯足以吞敌，而深入重地，所遇又劲。其始也杀伤相当，其后我军益寡，而敌来益众，以故覆没迄今。读稗官所记偤令人拊髀槌胸。泣数行下。而当时议者顾责将军之不当深入。入又不当战也。是何异以耕者之不获而责农之勤。蚕者之不收而责妇之扰也宜其后之更无有出死力以捍国难如杜将军者。至将军哈流兔之役。吾不能为将军解矣。

萧如薫

萧如薫字季馨。延安卫人。以良家子积功迁参将。平虏营在宁夏镇北贺兰当户黄河带之地饶广荐单莽水泉利。虏时阑入卤掠。营兵不满千。忸𢗗贡市惰嫚不可使。如薫至蠲诸苛政。绝甘分少日征缮勒习严塞明候。农，狎其野逾岁而镇。有悖拜之乱，戕杀文武重臣，聊辱诸王，偕名号，署官属。如薫奔告诸守将曰：叛者哈党尔，其不叛者十九。今亟合兵讨贼，所谓以鲁之全，攻齐之半，胜易图也。兴武游击将军梁继祖如约，而其中军顿次不进。会灵州守将有二心，贼遣其党迫胁诸戍主，几四十城。悉下之如董大集部曲及士民。榜赤心报国四字于中庭。张帝座号泣而拜日。臣与贼不共戴天。𩓑以死自效。又泣而谕众曰。死贼死义等死尔。死义未必死。死贼未必不死。何惮不为义。且城圣可守也。吾与众誓以死守。众皆泣曰。吾曹日夕欲为将军死，无地令得死所矣。有啮指出血者如薫。又仗剱登坛而令之曰：漏死者杀无赦，张贼势以恐众者杀无赦。贼薄城逗挠者杀无赦，奸旗鼓者有常刑。众皆诺。益裒城浚浬为木樵，虎落渠答，校联不绝。甫就，而贼伪署百户周俭率枭卒马江千余骑攻城。我兵鸣镝连弩如风雨，贼不敢前。如薫。阴使人行间，贼杀俭。复令江持千金诱降，立斩江徇于军，散其金犒帅。贼又使伪署副縂兵上文秀拥众来问，状如薫，登阵免胄，呼而语之：𠰥与悖拜俱胡雏，急而归我，非有横草功，赏延于世，何负𠰥而反？𠰥能诛拜以降，吾贷𠰥罪，且以功论，不能诛而身降者，吾亦贷之。吾灭贼而后朝食，宁渠能生与贼伍？文秀气夺去赍玊帛子女奉北虏，期为犄角。虏渠著力，兔打正许之，将万骑并贼来攻。如薰身先噪而乘城，众大呼应之役，蔺石发火器。贼兴。虏不能支。退一舍而壁。将坐困我。如薫重购死士。夜缒出转饷。得一月食。众益奋。贼侦得佯遁。众请出击如薰摇手。是诱我也。语未毕而还。势欲趋东南。如薰曰。必击西。宜西为备。遂积薪西隅。几与城等。因纵火焚薪。烟炎蔽天。贼救火，万矢俱发，射死者数十百人。贼却。如薫妇杨启曰：食幸不乏，恐薪不继。如薫复构死士夺贼所刈薪，以备攻城者数万。东贼觉而愤，悉众追我，气甚锐。如薰语其妇：脱城陷，吾当死𠰥宜自为计。妇正色曰：此何时，而以妻子为念？即不幸署中有积薪，是妾受命之地也。如薫出，以语士卒，转相告语。时妇女愿同杨夫人死者数十百人，人人气奋百倍。贼攻枝殚，而闻援师渐至，恕腹背受敌，计无所出。如薫谋之，泣语众兵：志有之：倍则攻，敌则战，少则守。贼度我能守不能战，战趋死迫，而可以免死；守趋死，缓而死则不可免。是非战不大创，吾将死战，众皆泣。将军以守为战，以战为守，一也。寝戈坐甲，固敌是求，敢不惟命。于是差次其卒为三品，下者刁斗，中者捍黀。而分良张左右翼，持满击贼，哗扣声动天地。贼不虞猝至，大骇如薫，驰而抽矢丛射其伪将悖云堕马死。云者拜义子、最号悍鸷、尝手刃我两将军者也。贼折北、死伤无算、所获辎重甲马称是。诸援师闻之稍振。贼夜暮刺客潜入、如薫心动、执而诛之。贼益窘。如薫策曰：贼所恃者虏、吾不得志于虏贼未已也。简其麾下贾龙等，设奇捕虏，至白沙、常信诸堡，皆拔之，多所斩馘，虏惊走。如薫复督轻骑逐之，生致其长榜失等五人。而先是兵被虏者四，虏以四人来易，众言我四彼五，可留其一为质。如薫不可，是示虏不信也。成败大数，岂系此一人！尽返之。虏大喜。远徙幕，贼益捐重赀啖虏如薫徼取之以赏士。而四方征兵至者数万卒。卒无所得饷米暴腾踊。如薫尽出衣履京𤐣蠡。其妇亦脱簪珥市牛酒。士卒感激乐为用。而使使察虏情形。白督府预为地咸中窽会当事者赖以定策。是时宁夏以萧参将为二天狭以西以平虏营为万里长城。上嘉如薫忠，擢副縂兵。已即军中拜大将军，镇宁夏，与李将军如松并力捣虏巢，得首级千级。虏见之惧，启南关迎如薫。如薫入抚之，老弱妇女矫首顿足，恨得萧将军晚。遂进克大城，诛贼党而宥其胁从者，经纪诸死事者。丧镇人喜色相告：吾始以萧将军猛烈不可近，抑何慈爱婉好也。诸台使先后次如薫功第一，谓平虏一城如斗大，外无救援，贼与虏环而攻之，三月而不胜。贼不东寇长安，北走胡，惧平虏覆其后尔。虏与贼合，取宁夏何有？然终犹豫不进者，惧平虏扼其吭尔。上为晋都督，阶一品，官其子世执金吾，时年甫三十。先后再镇宁夏，垂二十年，而河外虏无敢犯塞，奉贡市如约。蓟门属夷方命，辽寇震邻，中外戒严。岁数更帅，无几即去，推用如薫，简师庀贼，以信义驭诸属夷，秋毫无所犯，而东虏觇我有备，胡尘罕起。如薫又善居功，时朝议如沸螗。卒无得而痹焉。上下翕然推之

张臣

张臣号东山，故榆林健儿。矫捷精悍。战常陷坚。擢为队率。同千夫长刘朋守黄甫川。朋遇虏丧马被围。单骑驰救。射虏中其魁。夺虏马。载明归。已代朋为长。有卒张英被虏，从虏犯韩家山，臣率众御虏，虏败获英，英泣而呼，故汉人为虏胁至此。竟免之归。台司喜曰：人以首虏功多邀赏，𠰥不妄杀，异日当为大将。嗣后遏虏跨马梁、李家沟、高家堡、田家梁，大战西红山，功居最，迁宣府膳房堡守备。虏大众入，我兵寡，环攻台上，相支以日，欲生得臣。臣召麾下酌水为酒，饮而歌呼。虏莫测所为，不敢登台。夜分决道出，从境外取捷迳归。当事者奇其胆略，迁延绥入卫游击，防古北口。虏三百骑犯龙王谷，拒之，俘三人，因得虏情。已，却虏南牧，土蛮拥众十万。寇永平滦州。部兵千人往援诸将就善水草顿舍自保。臣独请战。辽帅王志道曰。虏众我寡。战不利。一败涂地。将柰何。臣曰。虏虽众。抄卤骈衍佖路。以我易与。击其惰归。时不可失国家养士谓何。无一矢相加遗。窃耻之。𩓑为诸君刷耻。帅疾声揖之：君志大言大，何借吾等！臣忿，与其部呼天为誓，不与贼俱生，擐甲而驰曰：惟余马首是瞻。众从之，无不一当百，唤声震天。虏以数骑尝我，臣手刃之，虏骇，折北不收。追至棒槌崖，斩首百有奇，尽还所略。诸将尾进，斥𬮱要遮，虏眯乱堕崖死，溪谷几平。自是五十年，虏不敢大寇蓟门。会属夷诱杀墙子岭参将，以臣代之。论前功，晋实职三级。居三年，属夷盗磨关，臣免胄示之，数其罪，夷恐，输牛马自赎。已，力排群嚣，修南峪寨，创五台，至今诸路用为程式。迁副縂兵，领密云右营事，寻为蓟西勰守。夷酋抄蛮尝诱杀死参将，臣严兵驰之，酋䌸叛夷十八人以献。已，试草教法于阎家屯行营、夜营。虽画地居方，旋转咸中，迁都督佥事。又特铸印赐敕，兼辖四路。寻佩征西将军印，镇宁夏。虏王俺答报怨瓦刺，欲假道贺兰山，臣拒之，虏王毛吾不能阑入耶？臣夜决唐汉二梁水道不通，复陈兵赤木口，虏怀疑怪，从山后去。三岁互市，无敢革者。阅边某黄门以苛礼责望，论臣调用。虏小阿不户侵轶马兰，起臣为副，縂兵当之。虏闻名悔过，乞款蓟东。长昂狂逞，复臣故官，镇蓟门。长昂愕然。今太师昔棒搥崖恶战那颜也，亦悔过乞款。晋署都督同知，入为左府佥书。岁余出镇固原，火落赤真相、台吉瓦刺倘不浪合，顺义王扯力据青海，围夺我属番洮河，西宁道梗。时命郑司马经略，而移臣镇甘肃。套酋卜失兔从宋家庄穴墙入，臣迎战水泉三道沟，仗剱大呼，𥪡发嗔目，格杀数虏。虏酋中流矢奔殪，众溃，虽斩首不満百，而虏挫甚。其后焚仰华寺，斥松山地数百里，犹席臣余威云。镇人为标石柱曰：张将军战胜处。晋左𥋏一级，实授一品，与经略枝柱。时方六十，诋其老，遂引疾乞骸致仕。有旨候召用、终不出。臣为将与士卒绝甘分少。衔恩用命、可赴汤火。是以所乡有功。近代诸将以功名终、此其选矣。子两佩将印、阶一品。有战功、力请归侍养、而臣已卒。年八十有七。请𥙊葬如令甲。

朱先

朱先字后之、号师复。嘉兴人。隶蘓州卫，任侠。喜结纳。嘉靖二十二耳武举。倭难作，奉调，以所集勇士自署一队、号曰义士，擒倭酋滕万于澉浦石墩间。又募盐贩五百，破劲倭。胡侍御宗宪知其材、檄所部义士隶麾下。又二耳。倭大逞于吴越，留都震胡发重兵予先，先曰：以寡击众，擒其不意，奚多为？分百夫三道，战三捷。冬，督抚会榜破周浦巢秩金吾，先取榜归。是日度夜必风雪，利火攻，与将士约。约已薄暮，果雪，疾入，布火器而返。雪止风飚，火尽发。诸将先已受约，砲喊不绝。倭疑大兵悉入，烈熖中格杀。平明，自殱其半，追斩海洋，大破之。明年，徐海拥倭数万，围督抚阮于乍浦，先五战却之。妖道李福松兵号数万，先徐语胡曰：叛者一松，急之人人松矣，需七人可擒尔。七人受计降。松诈称汰归勇士三千，近在泽，可招。松喜，偕七人行，不数里，望先黄盖坐，怖而遁。七人从，斩松。又明年，王直大寇畀三千人守五岭，先乘夜击之，请援于大帅。帅不许，自挥戈入，以全师返。大帅反驰役枭所部一兵，以退后为名。台守谭纶挥役去。先感谭直捣穴斩首。左胸中枪，犹扶疾战。帅令戴死杀贼。先笑曰：丧师者不以失律受诛，力战者以谗口论死，倭无可平之日矣。胡手书慰之，寇悉平。后胡被逮，先辞任归里，前闽抚王侵赏狱，提先证，先以旧帅不忍讦，坐论死。在闽狱八年，得白予归。两广以番夷摇夷用兵，檄起之，不赴。后起为京图把縂，黜二黠将，大治战舰，成雄镇，升浔梧参将，寻补蓟镇中路管南兵营参将。虏长昂、董狐狸扰边，提兵降之。会设辎重营，加副縂兵，往莅涣卒。暨礼玉水田兵多豪占，名余军。先曰：设营分隶，谁为余者？悉还伍。开种水田之令，起兵大噪，单车往谕，造图册，令壮者兵，老弱给道里费，耕者籍农，哗止。未几，南兵守台者以减粮致变，径赴乱所，擒首恶吴公泰等四人，闻于朝，斩之。时先名在大将右，忌先，以裁冗，降五军八营参将。调浙江，改狼山副縂兵，进都督佥事，镇东广。不二日，关酋入犯，首冲闽，移先镇之。道潮阳，戍兵𬮢于市，有遄先行者，先毅然曰：救徒及未炽，楝焚原燎，嗟何及矣！居恒有封强，临变无彼此。驱车入城，谕而止。盖神庙辛丑年也。计转战二十载，亲斩六十三级、部斩一千一百九十有奇，推嘉靖战将第一。乞骸予归，擢佥书，晋都再，镇广东，疏辞甚力，有诏驰驿，寻逝。性廉洁，尝谓清可律已，不可律人。又曰：清非难，清而有为难。当战倭时，胡中丞尝手书五万为酬。已又易十万，拒不应。已又却蓟镇之例金，罢西粤之绍贽在狱，却知交之月，馈辞三太守之厚，遗尢人所难。南营兵噪，制府坐戮，先馘其耳曰：法如是足矣。𩋃北兵于武林，胡䌸百人将刑，先入付鞫，以七人论死。已又末灭其二，所纵九十余人皆不去，遂隶为兵。闽之役，按抚调兵不和，劝以先国家之急，交𬴐如初，尢识大体云。

呼良朋

呼良朋，字汝兰，号益斋，镇东人。袭保定卫千户，署卫镇抚。时倭方中闽，中丞皖城阮檄良朋巡海上，斩巨酋通二啰等十二名于东梅山，威名遂振。以功领中军。嗣后贼据莆中，闽南道梗，良朋以小艇渡海傅命，往返甚驶。先后督兵转饷，迄于倭平。论功进指挥同知，世其官。复与巨寇曾一本鏖战海上，贼锋锐，军几不支，良朋亲发大砲沉其船，转战大捷，功第一，进守备。汀、漳剧寇黄裳、杜高山困平远，良朋督所部解其围，进游击将军兼坐营。属闽南阙参将，以良朋、往挕简舟师设伏出奇，大破邻寇何廷辉，闽、广之祸少息，遂真补其官。巨寇、林凤据彭湖，出没滨海，患苦诸郡邑无已时。奉命会剿，良朋先登深入，以功赐白金文绮。顷之，进副縂粤东兵。而闵台使者谓不宜去闽，具疏请命。时已晋署都督佥事，縂兵镇粤西，未行，乃如使请徙镇闽。倭一入犯，辄督舟师战，斩首五十余级。镇东有戍兵，与市人杂处，竞而哗。良明创议建营城东，聚族而居之，遂以肃然。已，复徙镇粤西，佩征蛮将军印，单骑就道。抵粤，廉知诸繇戍多潜逃，取空名冒廪，一切勾核，戎伍稍充，瑶僮惕息不敢动。昭州叛卒据三峒峰门为乱，讨之。或谓贼势张，轻进，恐失利。良朋曰：此缓寇也。如鱼向吾民，何必速诛。遂檄参将白玊间道趋荔浦，自督大兵继进，尽获诸叛者，斩以殉，昭民大悦。事闻，赐白金。复奉命征府江，部分诸将，以二万人为四队，绝险并进，斩虏瑶贼数千，进击诸支洞，尽平之，绥戢良徭至千余家。当是时，微良朋、两粤道路几绝。又念江岸纡阻、林箐蒙密、易以薮奸。乃置戍建堡、分田给饷。贼无所凭怙于其间。令戍卒刊蒙翳、治桥梁、邮置亭馆、络绎不绝。两江之间、往来如砥。捷闻，赐白金文绮。寻念母乞归养。诏许之。万厉庚寅卒。子鹤来嗣。指挥佥事

张进谏

张进谏，莱州人。万厉中，麻城梅克生以御史监宁夏军讨悖贼，进谏以小校隶麾下亲随，执槊不去左右。贼被围急，我师决堤水灌城，贼诈降，请缒城见监军，皆及濠稽首而退。悖党许朝挥刃逾濠，与监军相逼在十步内，进谏色动，监军𥉈止之，朝内刃下拜进谏曰：主在此，使贼好去。进谏握两奉欲肿矣。监军每夕变服为迾卒，周巡城垒，昏黑中辨人影相随，必进谏也。夜有零贼取食他堡，一军空营逐之，监军起巡营，见帐下一人植立，则进谏也。问胡弗往曰：军中昏旦多警，敢遂一首一级，俾主公瞿然独夜乎？城下之日，制府纵军大掠，金珠委地，进谏独持一槊从监军就道。制府疾监军，并绌进谏功，升黑沟镇抚。监军叹曰：吾虽不争功，不能不惭于进谏也。且死，以属其弟子某。某时官谏垣，抗疏为进谏伸雪。有诏录用进谏，膂力绝人，𫏋捷如飞鸟，以二食指按屋檐，掷身空中，腾跃数回，瓦不坠裂，亦无磕撞声。拳击牙旗石磴，火迸石裂，陷障先登，多获首虏，而不得见用。尝与壮士剧饮长安市中，酒酣，谈少年击石事，进谏曰：吾老矣，贫不办饮啖，气力差减，尚当为诸君试之。挥拳击巨石，石碎如粉，两眦皆裂，血出如注，不数日卒。


列传卷之八十八

开国以后释教之传：

姚广孝、怀信、溥洽、祖镫、梵𤦺、本善、景隆、天奇、杰𡶶、绍琦、慧明、笑岩、雪庭、昙噩、宝金、来复、永隆、惺吉、坚茂、日瓦领祝宏夜台列传

姚广孝

姚广孝，长洲人，幼名天禧，至正间，入里中妙智庵为僧，名道衍，字斯道。好读兵书，尚谋略，兼为诗学书。尝遇异人席应真受术，辄为人决沐咎，遍遊江湖。尝题诗京口曰：谯橹年来战血乾，烟花犹自半凋残。五州山近朝云乱，万岁搂空夜月寒。江水无潮通铁瓮，野田有路到金坛。萧梁事业今何在？北固青青眼倦看。僧宗泐异之，曰：此岂释子语耶？洪武四年，诏取高僧，会病免。八年，诏僧通儒者，授以官，试礼部，不得官，赐僧服还山。十五年，宗泐荐，因淂见燕王，从之北平，乘问请曰：大王骨相非常，雄略冠世。今皇图草昧，东宫仁柔，愿厚自爱。大王试乞臣府中当奉一白帽与王戴。盖王上加白，乃皇也。王益心动，亟欲淂之。会高皇后崩，上曰：王与一名僧诵经修豸斋福，名适任燕籍中。大喜。至北平，居故庆寿寺，每梦与刘秉忠语。高皇帝崩，建文即位，诸谋削亲藩事，且至燕，燕王惧，密问曰：能卜乎？曰：能。且曰：大王将卜天子乎？王曰：咄，母妄言。顿首曰：大王幸赐臣燕，亡左右窥听，故敢毕其诚。主上猜间宗室所戮辱囚首隶士伍。盖五王矣。大王先帝所最爱。且又仁明英武。得士众心。主上所最忌。夫燕胜国之遗。而北方重镇也。其民习弓马。他饶枣栗。悉雄蓟属郡之材官良家子。榖甲可三十万。粟支十年。大王护卫精兵又不下一二万。鼓行定山东，略河南，势若建瓴而下，谁为御者？大王即不南机，先彂受制，欲高卧为人臣淂耶？臣窃谓大王之心，与臣卜无异。王曰：子休矣。荐袁珙以相法。参决曰：太平大王也。燕市中诸将相肩接，则皆以大王故。时责燕益急。王时召入密议，或叹息泣下进曰。天之所兴谁能废之。时王居元故宫仍黄屋。其瓦适堕而碎。王怪之曰。无异盖欲重建尔。因问师期曰。未也。俟吾师至。又𢾗日曰。可矣。即起兵克九门出𥙊纛。见被发而旌旗者蔽天。王顾曰。何神。曰。向固言之。吾师北方之将玄武也。于是王即被发，仗剱相应。忽值暴风，两王不说，曰：飞龙在天，从以风雨。元吉兵南行，送道旁，言江南有方孝孺者，学行负盛名，即不肯降，幸勿杀。当是时，世子居守广孝，与郭资等日夜防御，附辑兵民。南师再攻城，设伏截其后，城上呼噪，伏发急开门夹击，屡捷。又夜缒死士下城劫其营，或遣数十人远伏草莽间，夜举火鸣砲。南兵罢，不得休息，辄出精兵奋击，败之，尽焚九门诸栅寨。王在军中，凡兵进止，辄缄书飞骑来问，条答附去，并中机宜。东昌师衄还，北平进，日前固已言之矣。南行必克，但费两日，昌之重文，此后当全胜矣。上即位，为左善世，复姚姓，赐名广孝，监修《太祖实录》。立东宫，拜太子少师。上令蓄发再三，终不从。尝赐两宫人，逾月不近，亦不辞。上乃召还两宫人。永乐二年，赈济苏、湖，三访王宾，屏骑从入委巷中，实卒不许见。谒其姊。姊挥之曰。出家不到头。岂是好人。永乐六年还朝。同解缙等增纂《永乐大典》。皇太孙出阁。复命辅导。十六年、来朝北京。寓庆寿寺。病且甚。车驾临视。卒年八十四。赠少师荣国公。谥恭靖。上为文神道碑。洪熙元年。侑享庙庭。嘉靖九年。移祀大兴隆寺。罢侑享。论曰。古创兴之主。未有不应天顺人而后可以举事者。乃道衍之说文皇也。曰。臣知天道。何论人心。则似乎专事阴阳谶纬之言。不复论救民水火之势。将千古乱臣贼子。天命在我之说。皆淂而籍口矣。是大不然。盖文皇之取天下。古未尝有是举也。一家而情难，与两姓而代兴，其事不同。当是时，生民之厌乱已极，太祖之德泽方新。夫栾氏之施，犹及其世，而况太祖乎。故此时之人心，但知君我者为太祖之子孙，斯晏然矣。而孰知天命之转移已阴有所属也。且高皇帝时。亦几几有易储意。会谏者以秦晋二王为言。遂寝要之杀伐未除。太祖亦逆知孙之不克终。而苐不能预消其数年之兵革。此殆有天意乌。固与道衍之言同一窥其微者也。是安得以天命已归。人心未附，概为窥窃神器者，妄生其觊觎哉？历观一王之兴，其时鹰扬佐命外，必生异人以寄帷幄，如子房、长源是也。而道衍亦淂授异术，天命二字，早决算于托身妙智之时，所以迟之又久者，将无天之所命，亦待人事之至也乎？所谓人事之至，则在周王之废矣。夫物必自蠹也，而后虫生之。既止燕王之入临於前复剪燕之手足以重疑之。且既疑之矣，迨父子来朝，又纵之使去。纵之而旋诏让之至。又逮其官属。呜呼！靖难之师，谁实𨒪之哉。虽然东宫久定，天下晏如，而燕府之中早有奉王白帽子者。长安市上己辨真人，影落江湖，遂成诗谶。岂非天哉！岂非天哉！独是道衍自谓有功，而犹无解於。其姊之诮让或者曰：使道衍自列儒林，当益无愧。然使道衍果儒者，又安得选侍诸王而入燕府？哉

怀信

怀信，字孚中，俗姓姜，奉化人。持钵乞食，进修精勤，策励法众，视寸阴若尺壁。住龙翔吉庆寺。明兵下金陵。僧徒风散。怀信独结跏宴坐。兵入满前。见其目不旁瞩。无不掷仗下拜。太祖幸寺听。怀信锐法称善。攺龙翔为大天界寺居之。告终前一日。太祖方驻兵江阴。正昼寝。梦怀信服褐色禅包来见。上问。师胡为乎来也。对曰。将西归来告别太祖。还闻迁化。衣与梦中同色。诏出内府泉币助丧事。命形家为卜藏。举龛之夕。上亲致奠。送出都门外。人谓身后之荣。怀信有《五会语录》行世。与同时分坐者。有觉初恩公。𬙎鞲宏施。烹凡鍜圣。机锋所触。扶飙奔霆。四众归依。如水赴海。

溥洽

溥洽，字南洲，山阴人，族姓陆氏，於郡之普济寺，礼雪庭祥公为师，从具庵玘公于普贤，贯串経范，旁通儒典。洪武二十二年，吕为僧录，司右讲経。三年，代梦观主天禧。又三年，升左善世。太宗即位，吕道衍於北平，命主教事，洽逊衍居左，而已居右。永乐四年诏修天禧寺浮图，车驾临𦍒，命洽庆譛。祥光烨煜，天子悦怿。有任觉义者忌之，乃言靖难兵起时，溥洽为建文君设药师灯，忏诅太宗。金川门开，又为建文君薙发。溥洽怡然不辩，太宗乃囚之十余年。姚荣靖疾革，车驾临视，问所欲言，荣因於榻上叩首曰：溥洽击狱久矣。上即日出之，复右善世。仁宗即位，数被召问，乞居南京报思寺养老，遣中官护送。宣德元年示寂，留偈而化，年八十有二。赐𥙊名其院额曰凤岭讲寺。湍洽繋狱时，门徒星散，独心田一人不肯一日去左右。溥洽化后，建塔创寺。刻其诗《雨轩集》八卷。心田亦官右觉义。

祖镫

祖镫字无尽。族王氏。四明人。幼时见父好谦写《华严经》五色舍利。见芛端叹曰。般若之验。一至斯耶。因求出家。既受法於日溪泳公。日溪升堂。祖镫曰。坐死事大。无常迅𨒪。乞赐指示。日溪日。十二时中。密密参䆒。勿然触着。却来再问。祖镫抗声曰。无常迅𨒪。生死事大。语未终。日溪便喝。祖镫遽礼拜。日溪曰。见何道理。便尔作礼。祖镫曰。开口即错。日溪颔之。服勤数载。出黎名德。既归。隐於其州西之上云峰。䌸草为庵。虎狼蛇豕交迹。户外，尽摄伏之。日与其徒苦行自给，影不出山者逾五十岁。荆棘之区，变为宝坊，上云之境，於是为胜。有以土田布施，则辞曰：佛祖乞食，吾焉用此？母年九十余，迎养山中，众以非沙门行，曰：世尊尚升忍利天，为母说経。我何人斯，敢忘所自

梵𤦺

梵琦，字楚石，象山人，姓朱氏。年十六剃染，阅《楞严经》有省。随元叟端公入京，闻西楼鼓声，汗如雨下，因偈曰：捉得红炉一点雪，却是黄河六日冰。上堂云：头头上明，物物上了。如理如事，亘古亘今。不是涅盘心，亦非正法眼。复举盘山云：向上一路，千圣不传。慈明云。向上一路。千圣不然。妙喜云。向上一路。热碗鸣声。衲僧道。三大老尽力道。只彂明得向下一路。𠰥是向上一路。未梦见在。寿七十五。有《六会语录》行世。

本善

本善。凤阳人。姓吴氏。十七出家。遇源明和尚。受无字公案。随送入关。关中不设卧床，安一凳，誓不倒身，以悟为则。睡魔沉重，忽靠屋柱睡着，又立誓不近墙壁，辽空経行。一朝闻钟声大悟，说偈云：沉沉寂寂绝施为，触着无端吼似雷。动地一声消息尽，髑髅粉碎梦初回。示众道：金屑眼中翳，衣珠法上尘。巳灵犹不重，佛祖是何人。到这里。但有繊毫悟理。未忘佛法玄微。去之未尽。皆堕法尘见刺之圈。𭫀可不慎。字

景隆

景隆号空谷。姑苏人。姓陈氏。从弁山懒云和尚受学。即出家从虎丘庵和尚。永乐七年在高峰塔克苦参䆒勿有省。示徒参禅须提撕话头。於一切处无着无依。逆顺境界，到手便为。蓦直行去，不起分别，不见有逆顺，不见有境界，洞然了悟，直下承当，更进一步，了却向上一着，虚彻灵明，如金刚王宝剑万物，曷敢撄其锋，更说甚么世法佛法，烦恼菩提。又云：向上一着者，末后一句也，言语说不到，只用活机手假。调治而至。又云。因有幻身。此心存活。死了烧了。何处安身。只将此二句䆒寻便得。

天奇

示众云。不是教你不参话头。不是教你不炼昏沉。你𠰥不参不炼。终是蒸砂作饭。到底不成。须是大起参情。参䆒一归。何处念中起参。参中起念。一挨一拶。一拶一挨。无缝无罅。无空无缺。因其参情。绵密自然。行住不知。坐卧也不知。东西南北也不知。并不知有六根六尘大忌。人世昼夜一如。𠰥不参情。凭何得此境界。猛着精彩。更加一拶。直淂虚空粉碎。万象平沉。又如云消日出。世间出世间。独露无私，信手拈来，无有不是，千圣万贤笼罩不住，看得生死涅盘，果如昨梦，方信从前说话的实不虚。偈曰：昼夜身心莫放闲，务教参透这重关。忽然扑落乾坤境，露出真常佛祖颜。明月掌中随应用，清风𥛅里绝追攀。那时宝剑当堂坐，方见山僧句外玄。师姓江。钟陵人。

杰峰

每讲主来。参问。讲甚么经。答云。《金刚经》曾於无所从来。亦无所去。处得个省处。师云。既无来去。因甚得到这里。答去。便是无来无去底。师云。即今在甚么。处答一喝。师云。下喝行拳都且止。四大分散时向何。处安身立命。答云。尽大地那里不是自已。师云：忽遇劫火洞然，大千俱坏时如何？答云：我到这襄却不会。师云：六祖不会，破柴踏碓，达磨不识，九年面壁，你不会见个甚么？笞云：我这是不会。师云：瞎汉！

绍琦

绍琦号楚山，雷姓，唐安人，九岁出家，得法於东普无际和尚。正统六年，再见东普，问子数年住在何处？曰：我所住廓然无定在。普曰：汝有何所得？曰：本自无失，何得之有。普曰：莫不是学得来者。曰：一法不有，学自何来。普曰：汝落空耶？曰：我尚非我，谁落谁空。普曰：毕竟事若何？曰：水浅石出，雨霁云收。普曰：莫乱道。只如佛祖来也不许。纵尔横吞藏教。现百千神通。到这里更是不许。曰。和尚罹然。把断要津。其奈劳神不易。至晚复召入曰。还我无字意来。曰。这僧问处偏多事。赵老何曾涉所思。信口一言都吐露。翻成特地便人疑。普曰。如何是汝不疑处。曰。青山绿水，燕语莺啼，历历分明，更疑何事？普曰：未在更道。曰：头顶虚空，脚踏实地。遂以袈裟拂子鸣钟。授师

慧明

慧明字性源，项姓，得法於径山元叟端公。端问：东岭来，西岭来？师指草鞋曰：此是三文钱买得。端曰：未在更道。师曰：某甲只如此，和尚作么生？端云：念汝远来，放汝三十棒。师悟其旨，曰：𦂯涉思惟，皆为剰法。寿六十九。芙严

笑岩，金台人，吴姓，礼大寂能和尚为师，开示诸人曰：诸佛与众生惟是一心，更无别法。悟者心能转物，物物皆归自心，即是诸佛。且如释迦雪山苦行，见明星大悟，悟甚么。悟者惺也。只是惺得自巳本有之心。不从人得。本来现成。本来常住。随即普观一切众生。个个具有如来常住真心。成佛种性。只因妄想执着。不能证得。遂运慈悲。普度一切。便有四十九年所说言教。非真实也。所谓应病与药。因恐众生堕於教网，后复升座，不彂一言，惟拈起青莲花一枝，欲人人当下直明本心，不意大众依然蹉过，独有迦叶动容微笑，会合本机，便付法立为苐一祖。相传至二十八祖达磨尊者，直指人心，见性成佛，不立文字，不用能巧，惟一直心，当下自契。大众。即此便是从上以来佛祖底様子。

雪庭

雪庭仁和人。姓桂。成化癸己。得无字公案。於四川休休翁。弘治改元除夕。闻钟声。数年行履忽尔活脱。偈云。圆响心非闻。大千同一照。抹过上头关。更不存玄妙。著有《幻寄集》《六会语》行世。

昙噩

昙噩字无梦。慈溪人。姓王。开山浙之瑞龙院。日惟一食，终夜凝坐达旦。洪武三年，征诣京师，上老之，放还山，年八十九矣。一旦无疾，戒浴易衣，出器物分遗丛林诸友，命弟子曰：三界空华，如风卷烟。六麈幻影，如汤浇雪。亘古亘今，一性独存。吾将入灭，听吾偈曰：吾有一物。无头无面。要得分明。涅盘后看。言讫。敛目坐逝。

宝金

宝金姓石。乾州人。入西蜀晋云山中。师事海真禅师。太领道要。出参诸方。憩峨眉山。誓不粒食。采啖松柏。胁不沾席者三年。自是入定。或累日不起。尝趹坐大树下。溪水横逸。人意其弱。死七日水退。燕坐如平时。唯衣湿尔。一日听伐木声。通身汗下如雨。叹未生前事。今日方知。急往证海真海真印可之。宝金就丘台山建灵鹫庵既有道行。兼习天文。太祖起兵时过宣州。闻其名。往访之。趺坐不起。露刃临之曰。汝知有杀人将军乎。辄应曰。亦知有不怖死和尚乎？上异而谢之，问以响导，果决胜如其言。天下既定，吕与无遮之会，上欲用为僧官，恩赐有加。六月四日，危坐而逝，寿六十五，火化五色。舍利汾然

来复

来复字见心，丰城人。当元乱而隐祝发入县之葺庵堂，后避池会稽山，主慈溪定水院，以不能见母，作室院之东涧，取陈尊宿故事，名为蒲庵，以示思亲之意。太祖征之，大会钟山，升座说法，辞意剀至，闻者警省。一日召见赐膳，上诗构谢诗有金盘苏合来殊域，自惭无德诵陶唐之句。太祖大怒曰：诗用殊字，谓我反朱耶？朕德不陶唐也。无而诵之，惭自心耶？来复玉箸变垂图寂丹墀之下。

永隆

永隆，姑苏施氏子。刺指血书《华严》、《法华》二经，书时芛端出舍利，烨然有光。洪武二十五年，大度僧众，四方沙弥给牒京师者三千余人。工试之经文多不习，欲悉戮之，永隆请焚身为诸僧请命，许之。至雨华台，望阙再拜，入龛，索𥿄书偈，取办香，书风调雨顺四字，语内臣曰：烦为奏上，遇旱以此祈雨。东炬自焚，烟焰凌空，异香扑人，群鹤飞龛顶。良久火余，敛舍利无算。于是上宥三千余人，罪悉度之。他日大旱，上召僧录司官迎永隆香至天禧，祈两三日为期。入夜大雨。上曰：永隆雨也。为御制《落魄僧诗》：

惺吉坚茂

惺吉坚茂，西僧也。南京鸡鸣山，在六朝时为北郊之冈，冈下有有坑堑，凡诛戮者皆置之，俗呼万人坑。明兴筑都城，包坑城内矣。太祖建十王功臣□□□鸡鸣寺於冈之阳，以为祀神演法之所。复位国子监镇压之。而旧□□□滞魄往往，结为黑气，触人辄昏仆，甚至殒命立躯。一日事闻，太□□□服幸广业堂试其事，则妖怪寂然，驾回复作。於是思以神道治之□□使迎取西番。有道僧而惺吉、坚茂与七僧俱来，选日结坛场，且大石□盂三，贮蓄净水菜饭三物。诸僧登坛作法，忽感天两宝花之异，坛𥨍上下黑气充塞，聚散开合，宛若趋向之状。供事人役气翳其身，催露顶额尔。似此者七昼夜始灭。太祖嘉其神，妙构两番殿，饰黄金居之，命光禄寺厚之。日饩有馂，留贮豆中，不以食人。诸僧旋绕诵咒，皆化为水。越数年，还国

日瓦领

日瓦领禅伯，西僧也。永乐五年四月望日，成祖与往灵谷寺。观向日塔影斋心默祷曰：愿祝如来大宝法王、西天大善自在佛，吉祥如意，果鉴朕诚，则示塔影。一已塔影见。成祖又默祝天下大平，五谷丰登，家给人足，民不夭阏，物无痹疠。

此石门吕无党家抄本卷中留字缺末笔可证。海宁赵万里敬观并记。　廿一年七月


跋

《明史钞略》二册，钞庄廷砻《明史》也。为《本纪》三，列传二。《本纪》后附论甚多，盖其书体例不纯，书中留字缺笔，故或疑为吕用晦后人所钞。是书以大狱毁版，其钞略乃独存。民国初，归吴县周圭璋特人，次归潘君博山。博山惜其书不传，犹幸以残遗见世，亟出原钞，付诸石印。余按是书《李成梁传》称他失与其父教场为成梁行间有功，既而杀之，与明末诸纪载悉同。至谓他失为阿台婿，而清人自述其事，则以阿台为教场孙婿。考其事历行辈，当以此为正。清人所述，使阿台与他失翁婿易位矣。教场他失本以间阿台有功，其被杀自缘他事清？《实录》必易其事，谓以助阿台见杀者，以间谍之名丑于党叛故也。然太宗文告又以祖父忠顺看边为言，其榜文至今未毁，察之自得实矣。是书虽残𫜰，又胡可忽之乎哉。

民国二十一年九月章炳麟



跋

庄氏《史案》为有清一代文字。大狱罹祸者至七十余人，死者剖棺剉尸，生者延颈就戮，妻孥极边充军为奴。私家纪述，廑有存者，迄今读之未尝，不令人神魂詟栗也。以意度之，其书必丑诋清室，无所不至。顾版已尽毁，求之数十年不可得。闻吾友潘君博山藏残本数卷，亟往求之。至则写本两巨册，存《神宗纪》二卷，有半。又《光熹二宗纪》，暨李成《梁》、戚继光等传，《开国后释教传》、《李戚传论》，均冠以庄砻之名。其涉及清室，并无讪谤语。仅偶见建夷及夷氛、夷寇等字，不意竟触震怒，酿成惨狱。噫！帝王之量，抑何隘耶？夫以雷霆万钧之力，加诸无拳无勇之辈，自可以为所欲为。推其意，且必谓经此惩创，自今以往，当无有敢稍干犯之徒即，凡受庇宇下者，亦皆可无所忌惮，同享讳尊讳亲之利。于是人人低首，家家颂圣，专制之乐，其乐无穷。乃曾几何时，敌国外患相逼而来，当日之不许他人夷己者，而人亦不许以夷字相加。江宁订约，著为专条，而侵陵之甚，竟因是以亡其国，循环倚伏，终无已时，岂不大可哀耶！书名《明史抄略》，必为抄者所定，原本当不如是。卷中遇留字缺笔，章、赵诸君定为石门吕氏抄本，说当可信。余以是书湮没久，且可补官书之不逮，故虽残缺，仍乞博山假我影印，以贻世之留心史事者。

《中华民国》二十四年七月，海盐张元济。