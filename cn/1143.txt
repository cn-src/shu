黄金策 - (元明)刘基/刘伯温
　01章 天时
　02章 年时
　03章 国朝
　04章 征战
　05章 身命
　06章 婚姻
　07章 产育
　08章 进人口
　09章 病症
　10章 病体
　11章 医药
　12章 鬼神
　13章 种作
　14章 蚕桑
　15章 六畜
　16章 求名
　17章 仕宦
　18章 求财
　19章 家宅
　20章 坟墓
　21章 求师
　22章 学馆
　23章 词讼
　24章 避乱
　25章 逃亡
　26章 失脱
　27章 新增痘疹
　28章 娼家
　29章 出行
　30章 行人
　31章 舟船
　32章 船家宅章
　33章 何知章











ÁÁÁÁÁÁÁÁÁÁ：doosho.com　1，2，3，4，5

ББББББББББ：doosho.com　1

ĆĆĆĆĆĆĆĆĆĆ：doosho.com　

ĎĎĎĎĎĎĎĎĎĎ：doosho.com　

ÊÊÊÊÊÊÊÊÊÊ：doosho.com　

♀♀♀♀♀♀♀♀♀♀：doosho.com　

ĞĞĞĞĞĞĞĞĞĞ：doosho.com　

ĤĤĤĤĤĤĤĤĤĤ：doosho.com　

ĨĨĨĨĨĨĨĨĨĨ：doosho.com　

ĴĴĴĴĴĴĴĴĴĴ：doosho.com　

ЌЌЌЌЌЌЌЌЌЌ：doosho.com　

ĹĹĹĹĹĹĹĹĹĹ：doosho.com　

♂♂♂♂♂♂♂♂♂♂：doosho.com　

ŃŃŃŃŃŃŃŃŃŃ：doosho.com　

ÓÓÓÓÓÓÓÓÓÓ：doosho.com　

φφφφφφφφφφ：doosho.com　

ℚℚℚℚℚℚℚℚℚℚ：doosho.com　

ŔŔŔŔŔŔŔŔŔŔ：doosho.com　

ŚŚŚŚŚŚŚŚŚŚ：doosho.com　

ŤŤŤŤŤŤŤŤŤŤ：doosho.com　

ÚÚÚÚÚÚÚÚÚÚ：doosho.com　

≚≚≚≚≚≚≚≚≚≚：doosho.com　

ŴŴŴŴŴŴŴŴŴŴ：doosho.com　

ϰϰϰϰϰϰϰϰϰϰ：doosho.com　

ÝÝÝÝÝÝÝÝÝÝ：doosho.com　

ŹŹŹŹŹŹŹŹŹŹ：doosho.com　

















黄金策 - (元明)刘基/刘伯温





《黄金策》题明．刘基著。刘基，字伯温，明朝开国重臣，精通术数。此书为火珠林卦法的集大成之作，是研究火珠林法的经典。明清术士莫不奉之圭臬。目前在民间流传甚广的《卜筮全书》、《增删卜易》、《卜筮正宗》都收录了此书，可见影响之大。





















总断千金赋

动静阴阳，反复变迁。虽万象之纷纭，须一理以融贯。

人有贤不肖之殊，卦有过不及之异。太过者损之斯成，不及者益之则利。生扶拱合，时雨滋苗；克害刑冲，秋霜杀草。长生帝旺，争如金谷之园；死墓空绝，乃是泥犁之地。日辰为六爻之主宰，喜灭项以安刘；月建乃万卦之提纲，岂助桀而为虐。最恶者岁君，宜静而不宜动；最要者身（世）位，喜扶而不喜伤。

世为己，应为人，大宜契合；动为始，变为终，身相交争。应位遭伤不利他人之事，世爻受制岂宜自己之谋。世应俱空，人无准实；内外竞发，事必翻腾。世或交重，两目顾瞻于马首；应好发动，一心似托于猿攀。用神有气无他故，所做皆成；主象徒存更被伤，凡谋不易。有伤须救，无故勿空。空逢冲而有用，合遭破以无功。自空化空，必成凶咎。

刑合克合，终见乖戾。动值合而绊住，静得冲而暗兴。入墓难克，带旺非空。有助有扶，衰弱休囚亦吉；贪生贪合，刑冲克害皆忘。别衰旺以明克合，辨动静以定刑冲。并不并，冲不冲，因多字眼；刑非刑，合非合，为少支神。爻遇令星，物难我害；伏居空地，事与心违。伏无提拔终徒尔，飞不推开亦枉然。空下伏神，易于引拔，制中弱主，难以维持。日伤 爻真罹其祸，爻伤日徒受其名。墓是人不冲不发，身上鬼不去不安。

德入卦而无谋不遂，忌临身而多阻无成。卦遇凶星，避之则吉。爻逢忌煞，敌之无伤。主象休囚怕见刑冲克害，用爻变动忌遭死墓空绝。用化用，有用无用；空化空，虽空不空。养主狐疑，墓多暧昧。化病兮损伤，化胎兮勾连。凶化长生，炽而未散。吉连沐浴，败而无成。戒回头之克我，勿反德以扶人。恶曜孤寒，怕日辰之并起；用爻重叠，喜墓库以收藏。事阴隔兮间发，心退悔兮世空。卦爻发动，须看交重。动变比和，当明进退。煞生身莫将吉断，用克世勿做凶看。

盖生中中刑害之两防，而合处有克伤之一虑，刑害不宜临用，死绝岂可持身。动逢冲而事散，绝逢生而事成。如逢合住，须冲破以成功；若遇休囚，必生旺而成事。速则动而克世，缓则静而生身。父亡而事无头绪，福隐而事不称情。鬼虽灾祸，伏犹无气；子虽福德，多反无功。究父母推为休统，论官鬼断做祸殃。财乃禄神，子为福德。兄弟交重，必至谋为多阴滞；卦身重叠，须知事体两交关。虎兴而遇吉神不害其为吉，龙动而逢凶曜难其为凶。武主盗贼之事亦必官爻，雀本口舌之神然须兄弟。疾病大宜天喜，若临凶煞必生悲；出行最怕往亡，如系吉神终获利。是故吉凶神煞之多端，何如生克制化之一理。

鸣呼，卜易者知前则易，求占者鉴后则灵。筮必诚心，何妨子日。

【原文】动静阴阳，反复迁变

【解读】动就是交重之爻，静就是单拆之爻，交拆之爻属阴，重单之爻属阳。若爻是单拆，这谓之安静，安静的爻没有变化的理。若是交重，这谓之发动，发动的爻然后有变。故此交交交原是坤卦属阴，因它动了就变作单单单是乾卦属阳了。大凡物动就有个变头。为什么交就变了单，重变了拆？该把那个“动”字当作一个“极”字的意思解说。古云物极则变，器满则倾，假如天气热极，天就作起风云来，倘风雨大极就可晴息了。故古注譬以谷舂之成米，以米炊之成饭，若不以谷舂，不以米炊，是不去动它了，到底谷原是谷，米原是米，岂不是不动则不变了？发动之内，也为变好，亦有变坏。阳极则变阴，阴极则变阳，这个意思就是“动静阴阳，反复迁变”了。

【原文】虽万象之纷纭，须一理而融贯

【解读】此一节只讲得一个理字，那“象”字当作“般”字解。理就是中庸之理。卦中刑冲、伏合、动静、生克制化之间，有一个一定不易之理在里头，拿这个卦理评到中庸之极至处，虽万般纷纭论头，一理可以融贯矣。

【原文】夫人有贤不肖之殊，卦有过不及之异，太过者损之斯成，不及者益之则利

【解读】贤不肖之殊，人生之不齐也，过不及之异，卦爻之不齐也。人以中庸之德为主，卦唯中和之象为美；德主中庸则无往而不善，象至中和则无求而不遂。故卦中动静、生克、合冲、空破、旺衰、墓绝、现伏等处，就有太过不及的理在焉。大凡卦理只论得中和之道，假如乱动就要搜独静之爻，安静就要看逢冲之一日，月破要出破填合，旬空要出旬值日，动待合，静待冲，克处逢生、绝处逢生、冲中逢合、合处逢冲，这些法则就是“太过者损之斯成，不及者益之则利”。旧注以用神多现为太过，以用神只一位不值旺令为无气，谓不及，其意浅矣！不知卦中无不有太过不及者，就是动静、生克合冲、旬空月破、旺衰墓绝、伏藏出现，个个字可以当它太过，亦可以当它不及。此活泼之中自有玄妙，学者宜加意参之。

【原文】生扶拱合，时雨滋苗

【解读】生我用爻者谓之生，扶我用爻者谓之扶，拱我用爻者谓之拱，合我用爻者谓之合。生者即金生水类，五行相生也。扶者即亥扶子、丑扶辰、寅持卯、辰扶未、巳扶午、未扶戌、申扶酉。拱者即子拱亥、卯拱寅、辰拱丑、午拱巳、未拱辰、酉拱申、戌拱未。合有二合、三合、****，二合者即子与丑合类，三合者即亥卯未合成木局类，****者即****卦也。此节亦承上文而言，不及者宜益之耳。倘若用神衰弱冲破，得了生扶拱合，就如旱苗得雨，则苗勃然兴之矣！倘若卦中忌神衰弱冲破，得了生扶拱合，谓之助纣为虐，其祸愈甚矣！学者宜别之，下三条仿此。

【原文】克害刑冲，秋霜杀草

【解读】克者相克，即金克木类是也。害者六害，即子害未、丑害午、寅害巳、卯害辰、申害亥、酉害戌是也。刑者即寅巳申等类是也。冲者子午相冲等类是也。此亦接上文而言，倘用神衰弱，并无生扶拱合，反见克害刑冲，故喻之秋霜杀草也。大凡刑冲克三者卦中常验，六害并无应验，尤当辨焉。

【原文】长生帝旺，争如金谷之园

【解读】长生即火长生于寅类也，帝旺即火帝旺于午类也，用神遇之，虽衰弱者亦作有气论，故以金谷譬焉。此节论用神长生帝旺在日辰上头，不言长生帝旺于变爻里边，若以变爻遇帝旺而言误矣！假如午火又化出午火来，这是伏吟卦了，有什么好处？安得以金谷喻之？大凡用神帝旺于日辰上主速；长生于日辰上主迟。盖长生犹人初生，长养以渐，帝旺犹人壮时，其力方锐，所以长生迟而帝旺速也。

【原文】死墓绝空，乃是泥犁之地

【解读】死、墓、绝皆从长生上数起，空是旬空；死者亡也，犹人病而死也；墓者蔽也，犹死而葬于墓地；绝者魇绝也，犹人死而根本断绝也；空者虚也，犹深渊薄冰之处，人不能践履也。泥犁，地狱名，言其凶也。这四者与克害刑冲意思相仿，又引有过不及之意。倘用神无生扶拱合，反遇死墓绝空，故以泥犁喻之。大凡卦中爻象，只讲得长生、墓、绝三件，向日辰是问，就是变出来的也要看，唯沐浴、冠带、临官、帝旺、衰、病、死、胎、养不可向变出之爻是问。若化出来的，当以生克冲合、进神退神、反吟伏吟论也。

【原文】日辰为六爻之主宰，喜其灭项以安刘

【解读】日辰乃卜筮之主，不看日辰则不知卦中吉凶轻重了。盖日辰能冲起、冲实、冲散那动、空、静、旺的爻象，能合能填月破之爻，衰弱的能扶助帮比，强旺的能抑挫制伏，发动的能去克得，伏藏的能去提拔，可以成得事，可以坏得事，故为六爻之主宰也。如忌神旺动，用神休囚，倘得日辰去克制那忌神，生扶了用神，凡事转凶为吉，故曰：“灭项兴刘”。

【原文】月建乃万卦之提纲，岂可助纣而为虐

【解读】月建乃卜筮之纲领，月建亦能救事坏事，故言万卦之提纲。若是卦中有忌神发动克伤用神，倘遇月建生扶那忌神，这是助纣为虐了。倘忌神克用神，如遇月建克制忌神，生扶那用神，就是救事了。凡看月建只论得生克，与日辰相同。太凡月建的祸福不过司权于月内，不能始终其事，而日辰不论久远，到底有权的。就是长生、沐浴、冠带这十二神与日辰固有干系，与月建上不过只论得月破，休囚旺相生克。今有人说衰病死墓于月建上不好，长生帝旺于月建上好，种种误传不可信也。

【原文】最恶者岁君，宜静不宜动

【解读】即本年太岁之爻曰岁君，系天子之象，既能最恶，岂不能最善？既宜安静，岂不宜发动乎？若是太岁那一爻，临忌神发动，来冲克世身用象，主灾厄不利，一岁之中屡多驳杂，故曰最恶，故宜安静。此言岁君若临忌辰则宜静而不宜动也，若是太岁那一爻动来生合世身之象，主际遇频加，一岁之中连增喜庆，当言最善，亦宜发动。若用神临之，其事必干朝廷，若日辰动爻冲之，谓之犯上，毋论公私，皆宜谨慎可也。

【原文】最要者身位，喜扶而不喜伤

【解读】身即月卦身也，“阳世则从子月起，阴世还从午月生”，其法见《启蒙节要》篇内。大抵成卦之后，看卦身现与不现，与月建、日辰、动爻有无干涉，则吉凶便知。占事为事体，占为为人身，唯喜生扶拱合，不宜克害刑冲。凡占卦以身为占事之主，故曰“最要”也。

【原文】世为己应为人，大宜契合；动为始变为终，最怕交争

【解读】交重为动，动则阳变为阴，阴变为阳，卦中遇此，当以动爻为事之始，变爻为事之终。发动之爻变克变冲，谓之交争。凡世应宜生合用神，怕变克冲也。

【原文】应位遭伤，不利他人之事，世爻受制，岂宜自己之谋

【解读】应位者，该当一个用神解说。如占他人亦各有用神分别，或占交疏之人及无尊卑之人，是应为他人也；倘占父友、家主、师傅辈，这是父母爻为用神了；子孙之友，这是子孙爻为用神了，妻妾奴婢，这是妻财爻为用神了。那父友、自友及子孙之友，虽是他人，当分别老幼称呼名份取用，不可一概以应位误断。如卜损益自己之事，以世爻为自己也，世若受制，岂宜自己之谋乎？

【原文】世应俱空，人无准实

【解读】此节亦引上文而言世应也。但凡谋事，势必托人，世空则自己不实，应空则他人不实，若世应皆空，彼此皆无准实，谋事无成。或世应空合，谓之虚约而无诚信。如托尊长辈谋事而得父母爻生合世爻，托之自然有益，倘或应空，总得长辈之力，而那一边不实，亦难成事也。

【原文】内外竞发，事必翻腾

【解读】竞者冲克也，发者发动也。凡占的卦内外纷纷乱动，乱冲乱击，是人情不常，必主事体反复翻腾也。

【原文】世或交重，两目顾瞻于马首，应如发动，一心似托于猿攀

【解读】马首是瞻，或东或西；猱猿攀木，自心靡定。世以己言，应以人言。书曰：“应动恐他人有变，世动自己迟疑”，皆言其变迁更改，不能一其思虑耳。此引上文世应彼我之意，又引竞发有翻腾而言。其事之吉凶，总不外乎生扶拱合克害刑冲空破间耳。

【原文】用神有气无他故，所作皆成；主象徒存更被伤，凡谋不遂

【解读】用神者，如占文书、长辈，以父母爻为用神之类是也。主象者亦即用神也。“故”字该作“病”字解。何谓之病？凡用神同刑冲克害就是病了。如卦中用神旺相遇了病，可待去病日期，亦能成事；如旺相而又无刑冲克害等病，凡谋必从心所欲，无不可成矣。倘用神衰弱无气，而又遇月建日辰刑冲克害，犹如一个天元不足、瘦弱不堪的人，岂可再加之以病乎？故爻弱而又受刑冲克害者，凡事枉费心力，终无可成之理。盖用爻虽然出现，别无生助，而卦中又无原神，纵有而值空破坏者，谓之主象徒存，徒存者徒然出现也，谋事焉能遂意哉！

【原文】有伤须救

【解读】伤，伤克用神之神也；救，救护用神之神也。如申金是用神而被午火发动来克，则申爻有伤矣。若得日辰是子，或动爻是子，子去冲克午火，或亥日亥爻制伏午火，则午火有制，而申金岂非有救乎？倘月建冲克用神，得日辰去生合用神，又或日辰去克用神，卦中动出一爻生它，这便是有伤得救了。凡遇有伤得救，每事先难后易，先凶后吉，用神得救乃为有用耳。

【原文】无故勿空

【解读】故者，谓受伤的意思，“勿”字该当它“不”字解说。大凡旬空之爻，安静又遇月建日辰克制，这是有过之空了，即使出旬值日，亦不能为吉为凶，这样旬空，到底无用之空矣。若旬空之爻发动，或得月建日辰生扶拱合它，或日辰冲起它，或动爻生合它，这是无故之空，待其出旬值日得合之时，仍复能事，故曰无故之空爻，勿以为空也。虽值旬空而没有受月建日辰克伤的，不可当它真空论。又如用神化回头克，又见会局来克，来克太过，岂不是有伤了？若是日月不伤它，用神一空则不受其克，亦称“无故”矣。古有避凶之说，亦近乎无故之理。旧注误以无伤克之爻不可空，日月二建克它又宜空，大失先天之妙旨，又失是篇之文理矣。

【原文】空逢冲而有用

【解读】凡遇卦爻旬空，今人不拘吉凶，概以无用断之，殊不知见日辰冲亦有可用之处。盖冲则必动，动则不空，所以“空逢冲而有用”也。

【原文】合遭破以无功

【解读】此节独言合处逢冲。盖卦爻逢合，如同心协力，事必克济，凡谋望欲成事者，得之则无不遂矣。倘合处遇冲刑破克，唯恐奸诈小人两边破说，必生疑惑猜忌之心。如寅与亥合，本相和合，若见申日或遇申爻动来冲克寅木，则害了亥水矣。故曰：“合遭破以无功”。合者成也，和好之意；破者散也，冲开之意。凡遇成事而得合处逢冲之卦者，事必临成见散；凡欲散之事而得合处逢冲之卦者，必遂意也。冲中逢合者反是。

【原文】自空化空，必成凶咎

【解读】自空者，用爻值旬空也；化空者，亦言用爻化值旬空也；凶咎，言不能成事。此节亦引上文谋望之事，倘用爻空或用爻动化空，则动有更变，空有疑惑，事必无成，故曰“凶咎”也。

【原文】刑合克合，终见乖氵㸒

【解读】合者和合也，凡占见之无不吉利。然人不知合中有刑有克；合而有克，终见不和合，而有刑终见乖戾。且如用神未字为财爻，午字为福爻，午与未合，然午带自刑，名为刑合。又如子字为财爻，子与丑合，丑土能克子水，谓之克合。如占妻妾，始合终背，诸事终乖戾也。

【原文】动值合而绊住

【解读】大凡动爻不遇合然后为动，若有合则绊住而不能动矣。既不能动，则不能生物克物矣。如日辰合子，须待冲其本爻日至，可应事之吉凶；如旁爻动来合之，须待冲那旁爻之日至，可应事之吉凶矣。假如用丑土财而子日合之，待未应事，子爻合之待午日应事。又如子孙爻动而被日辰合住，则不能生财，待冲动子孙期至，方有财也。余仿此。

【原文】静得冲而暗兴

【解读】大凡不发动的爻，不可言之安静，若被日辰冲之，则虽静亦动，谓之暗动。犹如人卧而被人呼唤，既不能安然而睡，即是卦中发动的能冲得安静的爻。且爻遇暗动者，犹人在私下作事也，暗动之爻生扶我，定叨私下一人帮衬；倘或克害我，定被一人在私下谋损。其理深微，应事在于合日。

【原文】入墓难克，带旺匪空

【解读】入墓难克者，言动爻入墓不能去克他爻也，又言他爻入墓不受动爻所克也。假如寅木发动本去克土，倘遇未日占卦，那木入墓于未日，或化出是未，是入墓于未爻也。则不能去克土矣。又如寅动克土，而土爻遇辰日则入墓于日辰，或化辰爻入墓于变爻，皆不受寅木之克，故曰入墓难克。旺相者即如春令木旺火相，夏令火旺土相，秋令金旺水相，冬令水旺木相，四季之月土旺金相。古谓当生者旺，所生者相是也。此爻空亡不作空论。又云旺相之爻过一旬，过旬仍有用，故曰“匪空”。

【原文】有助有扶，衰弱休囚亦吉

【解读】此节独指用神而言也。且如春天占卦，用爻属土是衰弱休囚，本为不美，倘得日辰动爻生扶拱合，虽则无气，不作休囚论，譬如贫贱之人而得贵人之提拔也。忌神倘无气，则不宜扶助也。

【原文】贪生贪合，刑冲克害皆忘

【解读】此节亦指用神而言也。倘用神遇刑冲克害，皆非美兆，若得旁有生爻合爻，则被贪生贪合，自不为患矣，故曰忘冲忘克。假如用神是巳，卦中动出寅字来，寅本刑巳，但寅木能生巳火，故巳火贪其生而忘其刑也。又如卦中动出亥字来冲克巳火，又得动出卯字来，则亥水贪生于卯而忘克于巳也；如寅字动，则亥水贪合于寅而忘冲于巳也。此乃忘克、忘冲、忘刑之例，余皆仿此，详推可也。

【原文】别衰旺以明克合，辨动静以定刑冲

【解读】此节分别衰旺、动静、生克制化阴阳之理。若独别衰旺不辨动静，则胶于所用矣。如旺爻本能克得衰爻，若安静，纵旺而不能去克衰爻了。衰爻本不能去克旺爻，若发动了就克得旺爻了。盖动犹人之起，静犹人之伏；虽则旺相不过一时目下旺，虽则衰弱亦不过目下一时衰，俟旺者退气，衰者得扶，而衰爻可克旺爻矣。如旺爻动克衰爻而无日辰救护者，立时受其克也。唯是日辰能冲克得动静之爻，即如动爻生克不得那日辰，若是月建载在卦中，那动爻也能克得它了。如此则衰旺动静之理明矣。

【原文】并不并，冲不冲，因多字眼

【解读】并者，谓卦中之爻日辰临之也，冲者，谓卦中之爻日辰冲之也。“不”字言所并之爻不能并，所冲之爻不能冲也。何谓不能并？假如子日占卦，卦中见有子爻作用神，日辰并之，倘子爻衰弱，已有日辰并之，便作旺论。然亦不可子爻化墓、化绝、化克，此谓日辰变坏，不能谓善于爻，而凶反见于本日也，故曰并不能并也。何谓不能冲？又如子日占卦，卦中见有午字作用神，日辰冲之，如子爻在卦中动来冲克午爻，若得子爻化墓、化绝、化克，此谓日辰化坏，不能为害于午，而其吉反见于本日也。故曰冲不能冲也。此二者皆因子日占卦，卦中多这个子爻变坏了，所以如此。余如此例。

【原文】刑非刑，合非合，为少支神

【解读】刑，三刑也；合，合局也。如寅巳申为三刑，丑戌未为三刑，子卯为二刑，辰午酉亥为自刑。假如卦中有寅巳二字而无申，有寅申二字而无巳，有巳申二字无寅，为少一字而不成刑也。如亥卯未为三合，申子辰为三合，巳酉丑为三合，寅午戌为三合，假如有亥卯而无未，有未卯而无亥，有亥未而无卯，为少一字而不成合也。三合三刑之法必须见全，有两爻动则刑合得一爻起，如一爻动则刑合不得两爻起了。如卦中刑合俱见全，倘俱安静便不成刑合了。如此占验就明白晓畅矣！

【原文】爻遇令星，物难我害

【解读】令星者，月建之辰也，物者，指卦中动爻而言。倘用神是月建之辰，而月建乃健旺得令星也，即使动爻来伤，何足俱哉！故曰物难为我之害也。

【原文】伏居空地，事与心违

【解读】伏者，伏神也。六爻之内无缺用神，当查本宫首卦用神为伏，卦上六爻为飞，飞为显，伏为隐。若六爻之中并无用神，而伏神又值旬空，倘无提拔者，谋事决难成就，故曰“事与心违”。

【原文】伏无提拔终徒尔，飞不推开亦枉然

【解读】亦引上文之意。伏者，言用神不现而隐伏于下也，如无日月动爻生扶拱合，谓之伏无提挈。飞者，是用神所伏之上显露神也。推者，冲也，言冲开飞神使伏神要出也。

【原文】空下伏神易于引拔

【解读】言伏神在旬空飞爻之下。盖本爻既空，犹于拦绊，则伏神得引拔而出也。引者是拱扶并之神，拔者亦生扶拱合，冲飞引伏之意。

【原文】制中弱主难以维持

【解读】制者，言月建日辰制克也；弱主者，指衰弱之爻也。如用神衰弱而又被日月二寻制克，纵得动爻生之亦不济事，盖衰弱之爻再遇日月克者，如枯枝朽树，纵有如膏之雨，难以望其生长新根。此指用神出现而言也，如伏神如是，纵遇并引亦无用矣。

【原文】日伤爻真罹其祸，爻伤日徒受其名

【解读】日辰为六爻主宰，总其事者也；六爻为日辰臣属，分治其事者也。是以日辰能刑冲克害得卦爻，卦爻不能刑冲克害于日辰也。月建与卦亦然。

【原文】墓中人不冲不发

【解读】大抵用爻入墓则多阻滞，诸事费力难成，须待日辰动爻冲之，或冲克其墓爻，方有用也。古书云：“冲空则起，破墓则开”。

【原文】鬼上身不去不安

【解读】“身”，借用而言世也。但凡官鬼持世爻上，如自己若非职役之人，以官鬼为忧疑阻滞之神，须得日辰动爻冲克去之，方可安然无虑矣。或忌神临于世上亦然，但不可克之太过，恐我亦伤。先圣曰：“人而不仁疾已甚，乱也”，唯贵得其中和耳。

【原文】德入卦而无谋而不遂，忌临身而多阻无成

【解读】德，合也，和合中自有恩情德义。故凡谋为，一神动来合世，或用神化得生合，或日辰临用合世，或日辰生合用爻，皆德入卦中，而无谋不遂矣。但合处逢冲恐有更变。倘忌神如是，则多阻而无成矣。

【原文】卦遇凶星避之则吉

【解读】凶星即是忌神。凡用爻被月建日辰伤克，不论空伏，始终受制，无处可避。如无月日伤克，独遇卦爻中忌神发动来伤，若用爻值旬空伏藏不受其克，谓之避，待冲克忌神之日，其凶自散也。如用爻出现不空便受其毒，难免其伤也，故曰：“避之则吉”。

【原文】爻逢忌杀敌之无伤

【解读】爻者用爻也，如求财以财爻为用之类是也。“敌”，救护之意，譬如求财，卦中财爻属木，倘有金爻动来克财，凶也，或得火爻发动克金，则金爻自治不暇，焉能克木？木爻无患矣！故曰：“敌之无伤”。

【原文】主象休囚，怕见刑冲克害，用爻变动，忌遭死墓绝空

【解读】主象亦言用神也，如值休囚，已不能为事矣，岂可再见刑克？如用神发动，犹人勇往直前，岂可自化墓绝？

【原文】用化用有用无用，空化空虽空不空

【解读】用神化用神，有有用之用神，有无用之用神。有用者，用神化进神；无用者，用神化退神并伏吟卦也，故以“有用无用”分别之。空爻安静则不能化空，爻发动则能化，既发动，动不空也，化出之空亦因动而化。凡动爻值空，或动爻变空，皆不作真空论，出旬有用矣。

【原文】养主狐疑，墓多暗昧，化病兮伤损，化胎兮勾连

【解读】长生、沐浴、冠带、临官、帝旺、衰、病、死、墓、绝、胎、养，此十二神，卦中唯是长生、墓、绝三件，卦卦看，爻爻要查，其余沐浴、冠带、临官、帝旺、衰、病、死、胎、养各神，俱各有生克冲合、进神退神、伏吟反吟论，不可执疑于养主狐疑，病主伤损，胎主勾连。《十八论》内已明论之，学者宜自详辨。

【原文】凶化长生，炽而未散

【解读】用爻化入长生者吉；如凶神化入长生者，则其祸根始萌，日渐增长也，必待墓绝日始锄其势。

【原文】吉连沐浴，败而不成

【解读】沐浴，其名败神，又称沐浴煞，乃无廉无耻之神，其性氵㸒败，然而有轻重之分别。即如金败于午，败中兼克；寅木败于子，败中兼生；卯木败于子，败中兼刑；水败于酉，败中兼生；土败于酉，败中兼泄气；火败于卯，败中兼生。唯占婚姻最宜忌之。倘夫择妻姻，得财爻而化沐浴兼生者，必败门风，兼克者，因奸杀身。即如诸占，倘世爻化之，生者因色坏名，克者因奸丧身，有救者险里逃生。故曰吉神不可化沐浴也。

【原文】戒回头之克我，勿反德以扶人

【解读】回头克乃用神自化忌神，如火爻化水之类是也。诸占世爻、身爻、用爻遇之不吉也。凡用神动出生合世爻，是有情于我，谋为易成也；或用神发动不来生合世身，而反生合应爻及旁爻者，皆谓反德扶人，凡占遇之，所求不易，是损己利人之象也。

【原文】恶曜孤寒，怕日辰之并起

【解读】“恶曜”，指忌神言也；“孤”，孤独无生扶拱合也；“寒”，衰弱无气也。凡占遇忌神孤寒，则永无损害我矣。唯怕日辰并起，而孤寒得势，终不免其损害，如值月建，真可畏也。

【原文】用爻重叠，喜墓库之收藏

【解读】如卦中用爻重叠太过，最喜用神之墓持临身世，谓之归我收藏也。

【原文】事阻隔兮间发，心退悔兮世空

【解读】间爻者，世应当中两爻是也。盖此二爻居世应之中，隔彼此之路，动则有人阻隔。要知何等人阻隔，以五类推之，如父母动即尊长之辈是也。凡世爻旬空其人心怠意懒，不能勇往精进以成其事，故曰“心退悔兮世空”。

【原文】卦爻发动须看交重，动变比和当明进退

【解读】凡卦发动之爻须看交重，交主未来，重主已往。如占逃亡，见父母并朱雀发动，若爻是交，当有人来报信，如值重爻，则信已先知，他仿此。动变比和者，指言进退二神也，如寅木化卯是进神，卯变寅是退神，《十八论》内详明。进主上前，退主退后。

【原文】煞生身莫将吉断，用克世勿作凶看，盖生中有刑害之两防，合处有克伤之一虑

【解读】煞者，忌神也；生者，合也；身者，如自占以世而言也。如卦中忌神发动，则有伤于用神矣，既使生合我，有何益哉？况生合之中有刑、有害、有克，如忌神生世兼有刑克者，不但谋事无成，所求不得，恐因谋而致咎。即如一人乡试于辰月癸酉日，卜得节之坎卦，世爻巳火化寅木忌神，生中带刑，又卯木忌神暗动生世，后至临场病。此是忌生身也，生中带刑也。害者相同，克者尤重。又如用神动来克世，谓之物来寻我，凡谋易就，勿因克我当作凶看，得用神克世本是吉也，不宜又去生合应爻，谓之厚于彼而薄于我，则虽用神克世，亦作凶看，不可不知也。

【原文】刑害不宜临用，死绝岂可持身

【解读】凡用神、身、世遇日辰相刑，必主不利，占事不成，占物不好，占病沉重，占人有病，占妇不贞，占文卷必破绽，占讼有刑害。动爻不过坏事，大概相仿，化者亦然，须推衰旺生克，分其轻重详之。死绝于日辰之爻临持世身用神者，诸占不利，变动化入者亦然。然有绝处逢生之辨，学者宜知。

【原文】动逢冲而事散

【解读】盖冲之一爻不可一例推之。如旬空安静之爻，逢冲曰起；旬空发动之爻，逢冲曰实；安静不空之爻，逢冲曰暗动；发动不空之爻，逢冲曰散，又曰冲脱。凡动爻而逢冲散脱者，吉不成吉，凶不能成凶也。

【原文】绝逢生而事成

【解读】大凡用神临于绝地，不可执定绝于日辰论之，用神化绝皆是也，倘遇生扶，乃凶中有救，大吉之兆，名曰“绝处逢生”。

【原文】如逢合住，须冲破以成功

【解读】卦中用神忌神遇日辰合，或自化合，或有动爻来合，不拘吉凶，皆不见效，须待冲破日期可应事之吉凶。假如用爻动来生世，凡事易成，若遇合住，则又阻滞，须待冲之日，事始有成。此下皆断日期之法也。

【原文】若遇休囚，必生旺而成事

【解读】断日期之法不可执一，当以活法推之，庶无差误。如用爻合住，因以冲之日期断矣。或用爻休囚，必生旺之期能成其事，故无气当以旺相月断之。如用爻旺相不动，则以冲动月日断之。如用爻有气发动，则以合日断之。或有气动合日辰，或日辰临之动，或日辰临之动来生合世身，即以本日断之。若用爻受制，则以制煞日月断之。若用多得时旺动，而又遇生扶，此为太旺，当以墓库日月断之。若用爻无气发动而遇生扶，即以生扶月日断之。若用爻入墓，当以冲墓冲用月日断之。若用爻旬空安静，即以出旬逢冲之日断之。若用爻旬空发动，即以出旬值日断之。若用爻发动旬空被合，即以出旬冲日断之。若用爻旬空安静被冲，即以出旬合日断之。若用爻旬空发动逢冲，谓之冲实，即以本日断之。以上断法撮其大矣，其中至妙之理，学者自当融通活变，分其轻重，别其用忌，断无差矣。

【原文】速则动而克世，缓则静而生身

【解读】此亦断日辰之法也。如来人定其迟速，若用神动而克世，来期甚速；如动而生世则迟；如静而生世则又迟矣。更宜以衰旺动静推验；则万无一错。如衰神发动克世，比旺动来克者又缓矣，余仿此。

【原文】父亡而事无头绪，福隐而事不称情

【解读】此一节指言公事，当看文书，文书即为父母爻也。凡占功名、公门、公事，以父母爻为头绪，当首赖文书，次尊官鬼，如文书爻空亡，恐事未的确。故曰：“父亡而事无头绪”。凡占私事以子孙爻为解忧喜悦之神，又为财之本源，岂可伏而不现？故曰“福德隐而事不称情”也。

【原文】鬼虽祸灾，伏犹无气

【解读】官鬼一爻，虽言其祸灾之神煞，然六爻之内亦不可无，宜出现安静，不宜藏伏，藏伏了谓之卦中无气，况那官爻诸占皆有可赖之处，故此要它。即如占名以官为用，占文书以官爻为原神，占讼以官爻为官，占病以官爻为病，占盗贼以官爻为盗贼，占怪异以官爻为怪异，占财以无官爻恐兄弟当权不无损耗。

【原文】子虽福德，多反无功

【解读】“多”，多现；“反”，受克。唯占名子孙为恶煞，除此皆以子孙之爻为福德神也。占药以子孙之爻为用神，若卦中多现，必用药杂乱，服之无功。如占求财遇子孙爻受伤，不唯无利，恐反致亏本。

【原文】究父母推为体统，论官鬼断作祸殃，财乃禄神，子为福德，兄弟交重，必至凡谋多阻滞

【解读】此虽概言五类之大略，然亦有分别用之。假如占终身，以父母爻论其出身，如临贵人有煞，是官家之后，如临刑害无气，乃贫贱之儿。如占祸殃，当推官鬼附临何兽，或值玄武即盗贼之殃。财乃人之食禄，故曰“禄神”；子孙可解忧克鬼，故曰“福德”。兄弟为同辈劫财，动则克神争夺，故曰“凡谋多阻滞”也。

【原文】卦身重叠，须知事体两交关

【解读】卦身即月卦身也，其法“阳世还从子月起，阴世还从午月生”，《启蒙节要》论明矣。凡卦身之爻为所占事之体也，若六爻中有两爻出现，必是鸳鸯求事，或事于两处。若带兄弟必与人同谋，兄弟克世或临官鬼发动，必有人争谋其事也。卦中不出现，事未有定向，出现生世、持世、合世，其事已定。宜出现不宜动，动则须防有变，如变坏则事变坏矣！若持世，知此事自可掌握；若临应，知此事权柄在他。或动他爻变出者，即知此人亦属其事。如子孙为僧道子侄辈类。或伏于何爻之下，亦依此类推详。如六爻飞、变、伏皆无卦身，其事根由未的，空亡墓绝者诸事难成。大抵卦身当作事体看，不可误作人身看。若占人相貌美恶，以卦身看可知矣。凡遇身克世则事寻我吉，世克身则凶，若得身爻生合世爻更吉。

【原文】虎兴而遇吉神，不害其为吉；龙动而逢凶曜，难掩其为凶；玄武主盗贼之事亦必官爻；朱雀本口舌之神然须兄弟；疾病大宜天喜，若临凶煞必生悲；出行最怕往亡，如系吉神终获利。是故吉凶神煞之多端，何如生克制化之一理

【解读】大抵卜易当执定五行六亲，不可杂以神煞乱断。盖古书神煞至京房先生作易，乱留吉凶星曜以迷惑后学，如天喜、往亡、大煞、大白虎、大玄武之类皆是。今人宗之无不敬信，然神煞太多岂能辨用？合以六兽而言其法，莫不以青龙为吉，以白虎为凶，见朱雀以为口舌，见玄武以为盗贼，不分临持用神、原神、忌神、仇神，概以六兽之性断之，大失先天之妙旨。何则？白虎动固凶也，若临所喜之爻，生扶拱合于世身，则何损于吾？故曰凶不害其为吉。青龙动固吉也，若临所忌之爻刑冲克害乎用神，则何益于事？故曰虽吉而难掩其为凶。朱雀虽主口舌，然非兄弟并临，则不能成口舌也。玄武虽主盗贼，若非官爻并临，则不能称盗贼也。盖六兽之权依于五行六亲生克故也。又如天喜吉星也，占病遇之虽大象凶恶，竟不以死断，因天喜故也，若临忌神，我必以为悲而不以为喜。往亡，凶煞也，出行遇之，虽大象吉利，竟断其凶，因死之故也，若临所喜之爻动来生扶拱合世身用爻者，吾必以为利而不以为害也。盖神煞之权轻而五行之权重故也。由是观之，遇吉则吉，遇凶则凶，系与此而不系于彼，有验于理而验于煞，何必徒取幻妄之说哉！不然，吾见其纷纷繁剧，适足以害其理而乱人心，岂能一一中节耶？盖神煞无凭，徒为断易之多歧，而不若生克制化之一理为妥，能明其理则圆神活变，自有条理而不惑矣。六亲本也，六兽末也，至于天喜、往亡、天医、丧车吉神凶煞末中之至末也。欲用之者唯六兽可也，必当急于本而缓其末。然六兽但可推其性情形状，至于吉凶得失，当专以六亲生克为主。学能如此，则本末兼赅，斯不失其妙理而一以贯之矣！

【原文】呜呼！卜易者知前则易

【解读】世人卜易皆泥古法，能变通鲜矣。故有龙虎推其悲喜，水火断其雨晴，空亡便以凶看，月破皆言无用，身位定为人身，应爻概称他人，凡此之类，难以枚举。刘伯温先生作是书，取理之长，舍义之短，阐古之幽，正今之失，凡世之执迷于前法者，亦莫不为这条解。有志是术者苟能究明前说，自知能变之道矣，其于易也何有？

【原文】求占者鉴后则灵

【解读】推占者固当通变，而求占者亦不可不知求卜之道也，后诚心是也。

【原文】筮必诚心

【解读】圣人作易，幽赞神明，以其道合乾坤故也。故凡卜易，必须真诚敬谨，专心求之，则吉凶祸福自无不验，今人求卜多有科头跣足，短衫露体，甚至有不焚香不洗手者，更有富贵自骄，差家人代卜，或烦亲友代卜，孰不知自虽发心而代者未必心虔？忽略如此而欲求神之咸格者，未之有也，可不慎欤？

【原文】何妨子日

【解读】阴阳历书中有“子不问卦”说，故今人多忌此日。刘国师谓吉凶之应皆感于神明，神明无往不在，无时不格，能格其神，自无不验矣。故凡卜易唯在人之诚不诚，不在日之子不子也。

以上全篇总说断易之法，乃通章之大旨，不如此则诸事难决，有志于是者当先观此篇，若能沉潜反复，熟读玩解，此理既明，则事至物来，迎刃而解矣！其于卜易也何有？







01章 天时

天道杳冥，岂可度思夫旱潦?易爻微渺，自能验彼之阴晴?当究父财，勿凭水火?妻财发动，八方咸仰晴光?父母与隆，四海尽沾雨泽?应乃太虚，逢空则雨晴难拟?世为大块，受克则天变非常?日辰主一日之阴晴?子孙管九天之日月?若论风云，全凭兄弟?要知雷电，但看官爻?

更随四季推详，须配五行参决?晴或逢官，为烟为雾?雨而遇福，为电为虹?

应值子孙，碧落无瑕疪之半点?

世临土鬼，黄沙多散漫于千村?

三合成财，问雨那堪入卦?五乡连父，求晴怪杀临空?

财化鬼，阴晴未定?父化兄，风雨靡常?

母化子孙，雨后长虹垂螮蝀，弟连福德，云中日月出蟾蛛?

父持月建，必然阴雨连旬?兄坐长生，拟定狂风累日?

父财无助，旱潦有常?福德带刑，日月必蚀?

雨嫌妻位之逢冲，晴利父爻之入墓?

子伏财飞，檐下曝夫犹抑郁?父衰官旺，门前行客尚趑趄?

福合应爻木动交而游丝漫野，鬼冲身位金星会而阴雾迷空?

卦值暗冲，虽空有望．爻逢合住，纵动无功?

合父鬼冲开，有雷则雨?合财兄克破，无风不晴?

坎巽互交，此日雪花飞六出?阴阳各半，今朝霖雨慰三农?

兄弟木兴系巽风，而冯夷何其肆虐?

妻财发动属乾阳，而旱魃胡尔行凶?

六龙御天，祗为蛇与震卦；五雷驱电，盖缘鬼发离宫?

土星依父，云行雨施之天；木德扶身，日暖风和之景?

半晴半雨，卦中财父同兴；多雾多烟，爻上财宫皆动?

身值同人，虽晴而日轮含曜；世持福德，总雨而雷鼓藏声?

父空财伏，须究辅爻；克日取期，当明占法?

要知其详，别阴阳可推晴雨；欲知其细，明衰旺以决重轻?

能穷易道之精微，自与天机而吻合?

【原文】天道杳冥，岂可度斯夫旱潦？易爻微渺，自能验彼之阴晴。当究父财，勿凭水火

【解读】《天玄赋》、《易林补遗》皆以水火为晴雨之主，而不究六亲制化，盖执一不通之论也。且如以水爻为雨，其言旺动骤雨，休囚微雨，然水居冬旺则雨，雨岂独骤于秋冬而轻微于春夏耶？知乎此不攻自破矣？凡卜天时，当看父财，勿论水火也。

【原文】妻财发动，八方咸仰晴光，父母兴隆，四海尽沾雨泽

【解读】以父母爻为雨，财动则克制雨神，所以主晴。

【原文】应乃太虚，逢空则雨晴难拟

【解读】占天时，应空则雨晴难拟，须凭父财及日辰断之。

【原文】世为大块，受克则天变非常

【解读】应为天，万物之体也；世为地，万物之主也。若世受动爻刑克，必有非常之变。

【原文】日辰主一日之阴晴

【解读】如父母爻动被日辰克制者，不雨；倘父母爻动，日辰生扶，主大雨；财爻动，日辰生扶，主烈日。日辰为主也。

【原文】子孙管九天之日月

【解读】阳象子孙为日，阴象子孙为月，旺则皎洁，衰则暗淡，空伏蒙蔽，墓绝暗晦。墓宜逢冲，绝宜逢生。

【原文】若论风云，全凭兄弟

【解读】风云当看兄弟爻，以旺动衰静论风云大小浓淡。若问顺风逆风莫看兄弟，以子孙为顺风，以官鬼为逆风。

【原文】要知雷电，但看官爻

【解读】官鬼在震宫动有雷，旺相霹雳，化进神亦然。或卦无父母，虽雷不雨，父母值日方有雨也。

【原文】更随四季推详

【解读】此节引上文而言，冬令不可以雷断矣。

【原文】须配五行参决

【解读】五行各有时旺，春令多霜雪冰雹，夏秋多雷电朝露。

【原文】晴或逢官，为烟为雾

【解读】卦得晴兆，官鬼若动，有浓烟重雾，恶风阴晦，冬或大寒，夏或大热。

【原文】雨而遇福，为电为虹

【解读】卦得雨兆，子孙若动，有闪电彩虹，盖子孙主彩色，虹与电亦有其象，故以类而推之。

【原文】应临子孙，碧落无瑕疵之半点

【解读】凡应临子孙动者，日必皎洁，或财临应动化福亦然。

【原文】世临土鬼，黄沙多漫散于千村

【解读】或父母爻空伏而世临土鬼发动，是落沙天也，待父爻出空出透日，方有雨也。

【原文】三合成财，问雨那堪八卦

【解读】卦有三合成财局，有彩霞无雨，三合父局有雨。

【原文】五乡连父，求晴怪杀临空

【解读】五乡者，金木水火土五行也，唯父爻为雨，以财爻为忌煞。若求晴最怪财爻旬空。

【原文】财化鬼阴晴未定

【解读】财主晴明，鬼主阴晦，如遇财鬼互化，或鬼财皆动，必主阴晴不定。

【原文】父化兄风雨靡常

【解读】父主雨，兄主风，两爻互化或俱发动，皆主风雨交作。凡论先后，当以动为先，变为后，俱动则以旺为先，衰为后。

【原文】母化子孙，雨后长虹垂带练；弟连福德，云中日月出蟾珠

【解读】日月虹霓皆属子孙，若遇父爻化出，必然雨后见虹，兄爻化出则是云中见日。

【原文】父持月建，必然阴雨连旬

【解读】如求晴岂宜父持月建，若无子孙同财爻齐发，是必连旬阴雨也。

【原文】兄坐长生，拟定狂风累日

【解读】长生之神，凡事从发萌之始。如父爻逢之，雨必连朝；兄爻逢之，风必累日；官爻逢之，阴云不散；财爻逢之，雨未可望。须至墓绝日，然后雨可止，风可息，云可开，阴可晴也。

【原文】父财无助旱潦有常

【解读】官鬼父母无气而财爻旺动者必旱，子孙妻财无气而父母旺动者必潦。遇此最怕日月动爻来生扶，则潦必至淹没，旱必至枯槁。如父财二爻虽旺动，却有制伏，又无扶助，纵旱有日，纵潦有时。

【原文】福德带刑日月必蚀

【解读】子孙带刑化官鬼，或官鬼动来刑害，或父带螣蛇来克，皆主日月有蚀；阳爻日，阴爻月。

【原文】雨嫌妻位之逢冲

【解读】占雨若财爻暗动，则父受其暗伤，雨未可望。

【原文】晴利父爻之入墓

【解读】发动父爻入墓，而无日辰动爻冲开墓库，则雨止。

【原文】子伏财飞，檐下曝夫犹抑郁

【解读】财爻主晴，不主日，得子孙出现，发动旺相，然后有日。倘无子孙则财爻无根，官鬼必专权，非久晴之兆也。

【原文】父衰官旺，门前行客尚趑趄

【解读】雨以父为主，得官爻旺动有雨，如父爻居空地，仍为无雨，必密云凝滞不散之象，父爻出旬逢冲当有雨也。

【原文】福合应爻，木动交而游丝漫野

【解读】子孙乃旷达之神，若临木动应交合，或在应上生合世身，必是风和日暖，游丝荡飏之天也。

【原文】鬼冲身位，金星会而阴雾迷空

【解读】鬼临金爻，动来冲克世身，或冲克应爻，或临应上发动，皆主有浓烟重雾蔽塞效野之象。

【原文】卦值暗冲，虽空有望

【解读】如占雨父空，占晴财空，若日辰冲之，则冲空不空，欲定日期，出旬有望。

【原文】爻逢合住，纵动无功

【解读】父动雨，财动晴，理固然也，若被日辰合住，虽动犹静，待日辰冲父之日可雨，冲财之日可晴也。

【原文】合父鬼冲开，有雷则雨，合财兄克破，无风不晴

【解读】如动爻合住父爻，得官爻去冲动父爻，先雷后雨；财被动爻合住，得兄弟克破动爻，无风则不晴。

【原文】坎巽互交，此日雪花飞六出

【解读】坎巽者，指言父兄两动，在冬令占，有风雪飘扬之象。

【原文】阴阳各半，今朝霖雨慰三农

【解读】阴晴者，言官父二神也，如求雨见官父皆旺动而无冲合伤损，当日有雨。

【原文】兄弟木兴系巽风，而冯夷何其肆虐

【解读】遇兄弟属木，在巽宫旺动刑克世爻，当有飓风之患，如父亦旺动，主风雨交作也。

【原文】妻财发动属乾阳，而旱魃胡尔行凶

【解读】财爻发动，或变入乾卦，而又遇月建日辰生扶合助者，必主大旱。

【原文】六龙御天，只为蛇兴震卦

【解读】震为龙象，若见青龙或辰爻在此宫旺动者，必有龙现。从父化辰先雨后龙，如辰化父先龙后雨。父爻安静或空伏，龙虽现而无雨，化财亦然。

【原文】五雷驱电，盖缘鬼发离宫

【解读】有声曰雷，无声曰电。若鬼在离宫动，当以五雷驱电断之，盖离为彩色之象故也，火鬼亦然。

【原文】土星依父，云行雨施之天；木德扶身，日暖风和之景

【解读】土主云，父主雨。故土临父动有云行雨施之象。木主风，财主晴，故木临财动有日暖风和之景。

【原文】半晴半雨，卦中财父同兴

【解读】妻财父母俱动，必然半晴半雨；父衰财旺晴多雨少，父旺财衰雨多晴少。

【原文】多雾多烟，爻上财官皆动

【解读】财动主晴，鬼动主阴，官旺财衰，大雾重如细雨，鬼衰财旺，烟迷少顷开晴。

【原文】身值同人，虽晴而日轮含曜；世持福德，纵雨而雷鼓藏声

【解读】凡兄弟持世，动则克财，财若旺相，亦非皎洁天气；子孙持世，动则克官，官若发动，虽雨必无雷声。

【原文】父空财伏，须究辅爻。克日取期当明占法

【解读】辅爻者即原神也。占雨以父母爻为用神，以官鬼爻为原神；占晴以财爻为用神，以子孙爻为原神。如用神空伏、衰旺、动静、出现、墓绝、合冲、月破，当以病药之法决断日期。今以用神为法，原神之例如之。即如用神伏藏；俟用神出透之日应事；如用神安静，俟冲静之日应事；如用神旬空安静，俟出旬逢冲之日应事；如用神静空逢冲，谓之冲起，俟出旬逢合之日应事；如用神静空逢合，俟出旬逢冲之日应事；如用神发动而无他故者，俟逢合之日应事；如用神旬空发动逢冲，谓之冲实，本日应事；如用神发动逢合、动空逢合及静而逢合者，皆俟冲日应事；如用神入墓于日辰者，俟冲用神之日应事；如用神自化入墓者，俟冲开墓库之日应事；如用神被旁爻动来合住，或自化出作合，俟冲开合我之爻之日为应事；如用神月破，俟出月值日或逢合之日应事；如用神绝于日辰，或化绝于爻者，俟长生日应事；如原神会局来生，而用神伏藏，俟出透之日应事；如旬空，俟出旬之日应事。故合待冲、冲待合、绝待生、墓待开、破待补、空出旬、衰待旺等法，远断月日，近断日时，故曰：“克日取期当明占法”也。雨宜察父爻之空不空，晴宜察财爻之伏不伏。既知用神，还宜兼察原神，故曰“父空财伏须究辅爻”。“须”字当作“兼”字解，而古注疑以占雨而父空，不必宗父爻，当以辅爻推之，占晴而财爻伏，不必宗财爻，当以辅爻断，以词言义，故予琐陈。

【原文】要知其详，别阴阳可推晴雨；欲知其细，明衰旺以决重轻

【解读】此节言其大略而已。“阴阳”，动变之意；“重”，大也，“轻”，小也，以旺衰决雨之大小也。

【原文】能穷易道之精微，自与天机而吻合。







02章 年时

阴晴寒暑，天道之常，水旱兵灾，年时之变，欲决祸褔于一年，须审吉凶于八卦．

初观万物莫居死绝之乡，次察群黎喜在旺生之地．

三言府县官僚兄动，则征科必逼；四论九卿相冲身，则巡警无私．

五为君上之爻，六为昊天之位．

应亦为天，克世则天心不顺；世还为地，逄空则人物多灾．

太岁逄凶乘旺，有温州之大飓．流年直鬼带刑，成汉寝之轰雷．

发动妻财，旱若成汤之日，交重父母，潦如尧帝之时．

猛烈火官回禄，兴灾于照应．汪洋水鬼玄冥，作祸于江淮．

尤怕属金四海，干戈如鼎沸．更嫌值土千门，疫厉若符同．

逄朱雀而化褔爻，财动则旱蝗相继．遇勾陈而加世位，兄兴则饥馑相仍．

莽兴盗起由，玄武之当官．灾沴异多，因螣蛇之御世．

若在乾宫，天鼓两鸣于元未．

如当震卦，雷霆独异于国初．

艮主山崩临应，则宋都有五石之陨．

坤为地震，带刑则怀仁有二所之崩．

坎化父爻，雨血雨毛兼雨土．

巽兄弟，红风风黑及风施．

日生黑子，宋恭惊离象之反常．沼起白龙，唐玄遭兑金之变异．

发动空亡，乃验天书之诈．居临内卦，定成黑眚之妖．

欲知天变于何方，须究地支而分野．身持褔德，其年必获休详．

世受刑伤，此岁多遭惊怪．年丰岁稔，财褔生旺而无伤．

冬暖夏凉，水火休囚而莫助．

他宫伤克，外番侵凌．本卦休囚，国家衰替．阴阳相合，定然雨风调．兄鬼皆亡，必主民安国泰．

推明天道能知万象之森识透玄机奚啻一年之休咎．

【原文】阴晴寒暑天道之常，水旱兵灾年时之变，欲决祸福于一年，须审吉凶于八卦

【解读】年时，一年中四时事也，国家、官府、天道、人物皆在六爻内也。

【原文】初观万物，莫居死绝之乡；次察群黎，喜在旺生之地

【解读】万物属初爻，临财福吉，临官鬼凶；二爻为人民之位，遇子孙四时安乐，逢官鬼一岁多灾。

【原文】三言府县官僚，兄动则征科必追；四论九卿宰相，冲身则巡警无私

【解读】三爻以有司官断，生合世爻有仁民爱物之心；若临子孙，清廉正直；若临官鬼，残酷不仁；临兄弟发动克世，征科急迫。若九卿上司，皆看四爻，临子孙生合世身，必然治国忧民，正直无私。

【原文】五为君上之爻，六为皇天之位

【解读】五爻为天子之位，最不宜动来刑克世爻，其年必受朝廷克剥。若临财福生合世爻，必有君恩，化出父母当有赦宥；空动有名无实。六爻为天，若空，其年必多怪异事，盖天无空脱之理，所以主有变异也。

【原文】应亦为天，克世则天心不顺；世还为地，逢空则人物多灾

【解读】应爻又作外郡，世爻又作本境看。

【原文】太岁逢凶乘旺，有温州之大飓

【解读】太岁乃一年主星，唯遇子孙妻财为吉，其他皆非所利。如临兄动，其年多风，克世必有风灾。

【原文】流年直鬼带刑，成汉寝之轰雷

【解读】太岁临官鬼动，多雷多灾，六爻无官，年月不带或衰绝皆吉。

【原文】发动妻财，旱若成汤之日；交重父母，潦如尧帝之时

【解读】若止占年时水旱，妻财临太岁发动而父爻衰弱者，必主亢旱；若父持太岁发动，子孙衰弱者，主大水。

【原文】猛烈火官，回禄兴灾于照应

【解读】火鬼发动主有火灾，若与世无干而与应爻有关碍者，邻人被灾也。以内外论远近耳。

【原文】汪洋水鬼，玄冥作祸于江淮

【解读】水鬼发动主有水灾，在外卦动他处淹没，在内卦动近处河决，若不克世虽溢无事。

【原文】尤怕属金，四海干戈如鼎沸

【解读】金鬼发动恐刀兵，冲克应爻、生合五爻是朝廷征讨；如在外卦又属他宫，克五爻或克太岁，是外番侵犯中华。或两鬼具动，必非一处作乱；或化回头克，月建日辰动爻克制，虽反叛不妨。如休囚动，乃是盗贼。

【原文】更嫌值土，千门疫厉苦祸同

【解读】土鬼发动或临白虎，皆主瘟疫，若克世人多病死，有制不妨。

【原文】逢朱雀而化福爻，财动则旱蝗相继

【解读】鬼带朱雀动，刑克身世，主有蝗虫之灾，盖朱雀能飞故也。

【原文】遇勾陈而加世位，足兴则饥馑相仍

【解读】勾陈职专田土，官鬼逢之，必非大有之年，持世克世定是歉收之岁；财化兄或与鬼俱动，则当饥馑相仍。

【原文】莽兴盗起，由玄武之当官

【解读】鬼加玄武动克世爻，其年必多盗贼；若临金冲克岁君或五爻者，谋动干戈，扰乱四海以犯上也。

【原文】灾　异多，因螣蛇之御世

【解读】螣蛇乃怪异之神，在第六爻上动，虽非官鬼，主有变异；鬼在六爻上动，虽非螣蛇，亦主变异也。

【原文】若在乾宫，天鼓两鸣于元末

【解读】螣蛇官鬼动，若在乾宫，主有天鼓鸣之异。以五类分别，如金爻子孙或化入兑卦者，有星月之异。余仿此。

【原文】如当震卦，雷霆独异于国初

【解读】螣蛇动在震宫，有雷霆之异，如夏秋间无云雨雷霆震也。震卦为龙，若临辰或化辰，主有龙现之象。

【原文】艮主山崩，临应则宁都有五石之陨

【解读】螣蛇鬼在坤宫动者，主有地震，逢金则有声，带刑则崩裂。坤卦为牛，鬼临丑动必有牛异。乾坤二卦是人有异事，非物也，如妇生须，男孕子，元未有此异。

【原文】坎化父爻，雨血雨毛兼雨土

【解读】坎卦螣蛇鬼动化父爻，皆以雨断。雨血雨毛雨土，皆元未之异事也。

【原文】巽连兄弟，风红风黑及风施

【解读】螣蛇鬼动巽宫化兄，主有异风，元顺帝时有黑风。若不化兄，勿作风断，是草木禽兽之异，春秋时六鹢退飞、唐库中金钱化蝶类。

【原文】日生黑子，宋恭惊离象之反常

【解读】螣蛇鬼动离宫，主有日异，如宋恭帝时日中有黑子。若临午爻有火异也，如大德间火从空降燃烧禾稼。

【原文】沼起白龙，唐玄遭兑金之变异

【解读】兑为泽，主井池沼，若螣蛇鬼在宫动者，如唐玄宗时沼中白龙腾空而起。元顺帝太子寝殿后新甃一井中有龙出，光焰烁火，变幻不测，宫人见之莫不震慑。

【原文】发动空亡，乃验天书之诈

【解读】巳上螣蛇发动，不临空化空，其怪异或者有之。如遇冲遇空，是诈说非真，如宋真宗时天书下降之类。

【原文】居临内卦，定成黑眚之妖

【解读】螣蛇鬼在本宫内卦，妖怪见于家庭，宋徽宗时有黑眚见掖庭之类。

【原文】欲知天变于何方，须究地支而分野

【解读】凡遇变异之象，须看见于何方，以所伤之方定之。如子为齐域，丑为吴城，寅为燕城之类。

【原文】身持福德，其年必获休详

【解读】子孙为福德，生财克鬼神也，若得旺动，年必丰熟，国正民安，官清太平，万物咸亨之象。

【原文】世受刑伤，此岁多遭惊怪

【解读】世乃年时主爻，三农百姓、五谷六畜皆系于此，临财福旺相，必然称意，如受岁、月、日及动爻克，必多惊险。

【原文】年丰岁稔，财福生旺而无伤

【解读】子孙得地，财爻有气不空，兄鬼衰静，必是丰年熟岁。

【原文】冬暖夏凉，水火休囚而莫助

【解读】以财父爻看水旱，水火爻看寒暑。若水居空地冬必暖，火居死绝夏必凉；若旺动克世，暑必酷，寒必严也。

【原文】他宫伤克，外番侵凌

【解读】他宫为外番，无他宫则看外卦，若来伤克本宫，其年外番必来侵犯，外生内卦必多进贡。

【原文】本卦休囚，国家衰替

【解读】本宫为国家，无本宫则看内卦，旺相国家强盛，无气则国家衰替。

【原文】阴阳相合，定然雨顺风调

【解读】凡遇世应相生，六爻相合，其年必主雨顺风调；更得安静，财福不空，必是丰登之岁。

【原文】兄鬼皆亡，必主民安国泰

【解读】兄弟乃克剥破败之神，官鬼系祸殃之主，二者空亡或不上卦，必主国泰民安。

【原文】推明天道，能知万象之森罗，识透玄机，奚啻一年之休咎！







03章 国朝

君恕则臣忠，共济明良之会，国泰则民乐，当推祸褔之原，虽天地尚知其始终，况国家岂能无兴废，本宫旺相，周文王创八百年之基，大象休囚，秦始遗二世主之祸．

九五逄阳，当遇仁明之主，四爻值褔，必多忠义之臣．

岁克衰宫，玉树后花欲谢．

年伤弱世，鼎湖龙去不多时．

世临沐浴合妻财，夫差恋西施而亡国．

应带咸池，临九五武后，革唐命而为周．

游魂遇空虞，舜南巡不返．

归魂带煞，始皇返国亡身．

子发逄空，张子房起归山之计．

将星被害，岳武穆抱吁天之冤．

应旺生合世爻，圣主得椒房之助．

日辰拱扶子位，东宫摄天子之权．

世克褔爻，唐玄宗有杀儿之事．

子伤君位，隋杨广有弒父之心．

一卦无孙，宋仁宗有绝嗣之叹．

四爻克子，秦扶苏中赵相之谋．

身值动官，唐太宗禁庭蹀血．

世安空第，周泰伯让国逃荆．

凶神生合世爻，玄宗信林甫之佞．

君位克四位，商纣害比干之忠．

离宫变入坎宫，带凶煞而征钦亡身于漠北．

乾象化为巽象，有吉曜而孙鼎足于东南．

国之治乱兴衰，卦理推详剖决．

【原文】君恕则臣忠，共济明良之会；国泰则民乐，当推祸福之原。虽天地尚知共始终，况国家岂能无兴废？本宫旺相，周文王创八百年之基；大象休囚，秦始皇遗二世之祸

【解读】如臣卜以本宫为国朝，以太岁为君爻，岁合为后爻，月建为臣爻，日建为东宫，子孙为黎庶，父爻为国。卜得本宫旺相，如周文王子孙享国八百年之久；若本宫休囚，大象又凶，则如秦始皇二世亡国。

【原文】九五逢阳，当遇仁明之主；四爻值福，必多忠义之臣

【解读】五爻为君位，逢阳象遇青龙财福，是仁明之君。四爻为臣位，临旺福乃敢谏直臣，临兄鬼乃阿谀佞臣也。

【原文】岁克衰宫，玉树后庭花欲谢

【解读】本宫衰弱遇太岁克，国有乱亡之兆。陈后主选宫女，曲有“玉树后庭花”，君臣酣歌，旦夕为常，后为隋所灭。

【原文】年伤弱世，鼎湖龙去不多时

【解读】以下指言国君自卜。如太岁刑冲克害世爻，主疾病或内难将作。

【原文】世临沐浴合妻财，夫差恋西施而亡国

【解读】皆指言帝自卜也。如世临沐浴合财爻、应爻或沐浴动克合世，必是好色，如夫差恋西施之美，为越所灭。

【原文】应带咸池临九五，武后革唐命而为周

【解读】君自卜以应爻为皇后，若带咸池，其后必氵㸒，更居九五尊位克世，如唐武后废中宗为庐陵王，革唐命为周。

【原文】游魂遇空，虞舜南巡不返

【解读】卦遇游魂不宜迁都巡狩，若加凶煞克世，或世爻动化墓绝，如虞舜南巡崩于苍梧之野。

【原文】归魂带煞，始皇返国亡身

【解读】若归魂卦遇动爻克世身，如始皇求仙海上，返国崩于沙丘。

【原文】子发逢空，张子房起归山之计

【解读】他宫子孙为臣，若逢空动被世克害，必是君欲害臣，如汉张良弃职从赤松子游也。

【原文】将星被害，岳武穆抱吁天之冤

【解读】将星，寅午戌日卜，午爻为将星，其余类推。若将星临财子，必得忠职智勇，值官鬼白虎，必强悍之将。若将星持鬼克害世爻，恐有造谋之变；若将星被动爻克害，如岳武穆遇秦桧之害也。

【原文】应旺生合世爻，圣主得椒房之助

【解读】应为皇后，若旺相合世爻，更临财福，主后智略仁慈，导君以善，如汉马后、宋宣仁，为女中尧舜是也。

【原文】日辰拱扶子位，东宫摄天子之权

【解读】若本宫子孙生旺，更得日辰扶助，欲传位太子，当国摄天子事也。

【原文】世克福爻，唐玄宗有杀儿之事

【解读】若世克本宫之墓绝子孙，太子遇谗被害，如唐玄宗信李林甫谱，将太子、英鄂五瑶、光王琚皆废，复赐死。

【原文】子伤君位，隋杨广有弑父之心

【解读】本宫子孙旺动克害世爻，乃太子有篡位之兆，如隋杨广弑父自立为帝。

【原文】一卦无孙，宋仁宗有绝嗣之叹

【解读】卦中无子孙或子孙休囚动入墓绝，必是国无太子，如宁仁宗无子而叹。

【原文】四爻克子，秦扶苏中赵相之谋

【解读】四爻乃臣位，若旺动伤克本宫子孙，则如秦太子扶苏被赵高矫诏赐死。

【原文】身值动官，唐太宗禁庭蹀血

【解读】身世持官带杀旺动，必至杀克兄弟，如唐太宗伏兵玄武门，射死建臣元吉，血流禁庭马蹀践也。

【原文】世安空弟，周泰伯让国逃荆

【解读】世持空弟，与应爻合，有吉神动克，是兄弟推让天位之象，如周泰伯托为采药逃之荆，蛮让位季历也。

【原文】凶神生合世爻，玄宗信林甫之佞

【解读】若鬼煞动来生合世爻，必是佞臣阿谀，人君信任，如唐玄宗信任李林甫一十九年，养成天下大乱。

【原文】君位克伤四位，商纣害比干之忠

【解读】四爻为臣，持财子而被君爻克伤，如比干之尽忠，而被纣王之诛也。

【原文】离宫变入坎宫，带凶煞而徽钦亡身于漠北

【解读】卦象凶，世又遭克，或动入墓绝，乃死亡之兆。离南坎北，离化坎由南入北，如宋徽钦被金所掳，死于漠北。

【原文】乾象化为巽象，有吉曜而孙刘鼎足于东南

【解读】乾变巽宫，大象皆凶，若有吉曜，如刘玄德与吴魏三国鼎足而立也。







04章 征战

医不执方，兵不执法，堪推大将之才，能谋事在人，成事在天，当究先师之妙．论观世应之旺衰，以决两家之胜负．将褔官之强弱，以分彼我之军师．

父母隆兴，立望旌旗之蔽野，金爻空动，侧听金鼓之喧天．

财为粮草之本根，兄乃伏兵之形势．

水兴扶世济川，宜乎轻舟；火旺生身，立寨必安于胜地．

父母兴持，主帅无宽仁之德；子孙得地，将军有决胜之才．

水爻克子，子孙强；韩信背水阵而陈余被斩．

阴象持兄，兄克应；李訴雪夜走而元济遭擒．

世持子而被伤；可效周亚夫坚壁不战．

应临官而遭克；当如司马懿固垒休兵．

世持衰褔得生；扶王剪以六十万众而胜楚．

卦有众官临旺子，谢玄以八千之兵而破秦．

两子合世扶身，李郭同心而兴唐室．

二褔刑冲化绝，钟邓互隙而丧身家．

子化死爻，曹操丧师于赤壁．

世逄绝地，项羽自刎于乌江．

水鬼克身，秦符坚有淝水之败．

火官持世，汉高袓遇平城之围．

应官克世，卦无财；张睢阳食尽而毙．

世鬼兴隆生合应，吕文焕无援而降．

外宫子动化绝爻，李陵所以降虏．

内卦褔兴生合应，乐毅所以背燕．

鬼虽衰而遇生扶，勿追穷寇．

子虽旺而遭克制，毋急兴师．

鬼爻暗动伤身，吴王被专诸之剌．

子化官爻克世，张飞遭范张之诛．

要识用兵之利器，五行卦象并推详．

仁智勇严之将，岂越于此，攻守克敌用兵当于时．

【原文】医不执方兵不执法，堪称大将才能？谋事在人成事在天，当究得先师妙论。观世应之旺衰，以决两家之胜负，将福官之强弱，以分彼我之军师

【解读】世为我，应为彼，世旺克应则胜，应旺克世则负。子为我之将，鬼彼之师。

【原文】父母兴隆，主望旌旗之蔽野；金爻空动，侧听金鼓之喧天

【解读】父母为旌旗；金动则闻金鼓声，金空则响故也。

【原文】财为粮草之本根，兄乃伏兵之形势

【解读】财为粮草，旺多衰少，空为无粮；兄为伏兵，又为夺粮之神，不宜旺动。

【原文】水兴扶世，济川宜驾乎轻舟；火旺生身，立寨必安于胜地

【解读】水若动来生扶世身，或水爻子孙动，宜乘舟决战以取胜；火若旺动生扶世身，结寨必得形胜之地也。

【原文】父母兴持，主帅无宽仁之德，子孙得地，将军有决胜之才

【解读】父母持世动，乃主帅不恤士卒，上下离心，若带兄弟官鬼，须防自变；若子孙持世旺动，将军必决胜千里。

【原文】水爻克子子孙强，韩信背水阵而陈余被斩

【解读】世持水动或水爻克子孙，若子孙亦动，得日月生扶，可效韩信背水战而反胜也。

【原文】阴象持兄兄克应，李愬雪夜走而元济遭擒

【解读】兄为伏兵，在内象动克应爻，乃我之伏兵也；克世是他人之伏兵。若在阳象宜日间伏，在阴象宜夜间伏，如唐宪宗朝李愬雪夜衔枚，直捣蔡城以擒吴元济也。

【原文】世持子而彼伤，可效周亚夫坚壁不战

【解读】世持子孙，将必才能，可以克敌。若被动克宜固守，不宜速战，如汉景帝时七国反，帝使周亚夫屯细柳以攻之，中夜军惊，扰乱至帐下，亚夫坚卧不起，深沟高垒，数日乃定，遂破七国之兵。

【原文】应临官而遭克，当如司马懿固垒休兵

【解读】应持官旺，彼将才能，我难与敌，虽有子孙动不能大胜，如三国时司马懿自料不能如孔明，甘受巾帼，坚壁不战也。

【原文】世持衰福得生扶，王翦以六十万众而胜楚

【解读】身世虽持子孙，衰弱亦难胜，若得月建日辰生扶，可效始皇时王翦以六十万人而成胜楚之功。

【原文】卦有众官临旺子，谢玄以八千之兵而破秦

【解读】官父虽多而安静，子孙虽少而旺动，必寡可胜众也，如晋谢玄、刘牢以八千兵破秦王苻坚九十万众也。

【原文】两子合世扶身，李郭同心而兴唐室

【解读】卦有两子旺动生世，主有二将合谋胜敌，如唐李弼、郭子仪二人，同心以忠义自厉，终能靖乱复兴唐室。

【原文】二福刑冲化绝，钟邓互隙而丧身家

【解读】两重子孙旺动皆化入死墓绝空，虽胜敌将，必争权夺宠，两相残害，如晋钟会、邓艾领兵平蜀，蜀平而嫌隙互生，乃至自相屠戮，身家俱丧。

【原文】子化死爻，曹操丧师于赤壁

【解读】子孙为我军卒，若动入死墓绝败，应临鬼父动伤身世，必致损兵折将，如曹操为周瑜黄盖火攻所败。

【原文】世逢绝地，项羽自剔于乌江

【解读】世为国主、三军之帅，宜旺动克应，若衰世而被应爻刑冲克害，动入死墓空绝者，如项羽自刎于乌江也。

【原文】水鬼克身，秦苻坚有淝水之败

【解读】水鬼旺动伤克世身，敌兵必得舟楫渡江之利，如秦苻坚败于谢玄八千渡江之兵也。

【原文】火官持世，汉高祖遇平城之围

【解读】火官带鬼，贼寨必近，火爻持世，须防困围。子孙旺动被围得胜，若子衰官旺，如汉高祖被围平城七日乃解。

【原文】应官克世卦无财，张睢阳食尽而毙

【解读】应爻持鬼冲世，卦中无财，乃食尽死亡之象，如张巡被围睢阳城也。

【原文】世鬼兴隆生合应，吕文焕无援而降

【解读】旺鬼持世，乃困围之象，卦爻又无财，子孙又弱，世又生合应爻，乃兵少食尽降敌之兆。宋吕文焕守襄阳，元兵围久，贾似道隐蔽不援，城中食尽遂降。

【原文】外宫子动化绝爻，李陵所以降虏

【解读】子在外宫动，世被应克，终必有败，又化绝爻，不免降虏，如汉武帝时李陵之事也。

【原文】内卦福兴生合应，乐毅所以背燕

【解读】子孙发动反去生合应爻，伤克身世，是我将卒有背主降敌之兆，如燕将乐毅背燕投赵是也。

【原文】鬼虽衰而遇生扶，勿追穷寇

【解读】官爻虽衰，若遇动爻日辰生扶拱合，是敌兵虽少，必有救援。

【原文】子虽旺而遭克制，毋急兴师

【解读】子孙虽旺，若被日辰动爻克害，彼必有计，不可急攻，攻之必被摧折，虽不大败，亦损军威。宜缓图之。

【原文】鬼爻暗动伤身，吴王被专诸之刺

【解读】旺官暗动克害世身，如吴王被专诸之刺；世克暗动之鬼或子动来救，如荆轲刺秦王不中，自反被诛也。

【原文】子化官爻持世，张飞遭范张之诛

【解读】子孙化官鬼生合应爻，反来克害身世者，是我兵卒杀主降敌，如后汉张翼德被部卒范疆、张达之刺帐下，因之而投孙权也。

【原文】要试用兵之利器，五行卦象并推详

【解读】土为炮石，金为刀箭，水木为舟，火为营寨；又乾兑为刀，震巽为弓马，火为枪，坤为野战类。若有克应之神，宜用此器敌之，如应爻克世，须防敌人用此器也。







05章 身命

乾坤定位，人物肇生，感阴阳而化育，分智愚于浊清，既富且寿，世爻旺相更无伤?非夭即贫，身位休囚兼受制?

世居空地，终身作事无成?身入墓爻，到老求谋多戾?

卦宫衰弱根基浅，爻象丰隆命运高?

若问成家，嫌六冲之为卦?要知创业，喜六合之成爻?

动身自旺，独力撑持，衰世遇扶，因人创立?

日时合助，一生偏得小人心?岁月克冲，半世未沾君子德?

遇龙子而无气，总清高亦是寒儒；逢虎妻而旺强，虽鄙俗偏为富客?

父母持身，辛勤劳碌?鬼爻持世，疾病缠绵?

遇兄则财莫能聚，见子则身不犯刑?

禄薄而遇煞冲，奔走于东西道路；福轻而逢凶制，寄食于南北人家?

子死妻空，绝俗离尘之辈；贵临禄到，出将入相之人?

朱雀与福德临身合应，乃梨园子弟；白虎同父爻持世逢金，则柳市屠人?

世加玄武官爻，必然梁上之君子；身带勾陈父母，定为野外之农夫?

财福司权，荣华有日?官兄秉政，破败无常?

卦卜中年，凶煞幸无挫折?如占晚景，恶星尤怕攻冲?

正内不利，李密髫龄迍邅；支卦有扶，马援期颐矍铄?

一卦和同，张公艺家门雍睦；六爻同击，司马氏骨肉相残?

闵子骞考孚内外，父获生身；孔仲尼父友家邦，兄同世合?

世应相生，汉鲍宣娶桓氏少君为妇；晦贞相克，唐郭曦招升平公主为妻．

箕踞鼓盆歌，世伤应位；河东狮子吼，应制世爻?

世值凶而应克，顾听鸡鸣；身带吉而子扶，喜闻鹤和?

福遇旺而任，王育子皆贤；子化凶而房，杜生儿不肖?

伯道无儿，盖为子临空位；卜商哭子，皆因父带刑爻?

父如值木，窦君生丹桂五枝芳；鬼或依金，田氏聚紫荆三本茂?

兄持金旺，喜着荀氏之八龙；弟依水强，惊睹陆公之双璧?

若也爻逢重叠，须现在以推详?

财动克亲于早岁，兄衰丧偶于中年?

化父生身，柴荣拜郭英为父；化孙合世，石勒养季龙为儿?

世阴父亦阴，贾似道母非正室；身旺官亦旺，陈仲举器不凡庸?

化子合财，唐明皇有禄山之子；内兄合应，陈白常有孺之之兄?

应带勾陈兼值福，孟德耀复产于斯时；财临玄武更逢刑，杨太真重生于今日?

合多而众煞争持，乃许子和之钱树；官众而诸凶皆避，如隋炀帝之彩花?

白虎刑临，武后氵㸒而且悍；青龙福到，孟母淑而又慈?

逢龙而化败兄，汉蔡琰聪明而失节；化子而生身世，鲁伯姬贤德而无疵

合而遇空，窦二女不辱于盗贼；静而冲动，卓文君投奔于相如?

福引刑爻发动，卫共姜作誓于柏舟；身遭化鬼克刑，班婕妤感伤乎秋扇?

二鬼争权水父冲，钱玉莲逢汝权于江浒；六爻竞合阴财动，秦弱兰遇陶谷于邮亭?

鬼弱而未获生扶，朱淑贞良人愚蠢；官强而又连龙福，吴孟子夫主贤明?

若卜婴孩之造化，乃将福德为用爻?

随官入墓，未为有子有孙；助鬼伤身，不免多灾多病?

胎连官鬼，曾经落地之关；子带贵人，自有登天之日?

遇令星如风摇干，逢绝地似雨倾花?

子孙化鬼，孝殇十月入冥途；禄贵临爻，拜住童年登相位?

凶煞未攒震卦，李令伯至九岁而能行；吉神皆聚干宫，白居易未周年而识字?

八纯顽劣，晋食我狼子野心；六合聪明，唐李白绵心绣口?

阳象阳宫，后稷所以岐嶷；阴卦阴爻，晋惠所以戆騃?

龙父扶身，效藏灯于祖莹；岁君值福，希投笔于班超?

官鬼无伤，曹彬取印终封爵；父身有气，车胤囊萤卒显贵?

金爻动合，啼则无声；父母静冲，儿须缺乳?

用旺儿肥终易养，主衰儿弱心难为?

身临父母，莫逃鞠养之辛勤；世遇子孙，终见劬劳之报效?

若问荣枯，全在六亲之决断；要知寿夭，必须另卜以推详?

【原文】乾坤定位，人物肇生。感阴阳而化育，分智愚于浊清。既富且寿，世爻旺相更无伤；非夭即贫，身位休囚兼受制

【解读】人生一世，贵贱高低，欲知何等人物，但看世爻为主。旺相又得日辰动爻生合，必主其人富贵福寿，若休囚无气而被日辰动爻克制，其人非贫即夭。

【原文】世居空地，终身做事无成；身入墓爻，到老求谋多戾

【解读】凡占身命，大忌世身空亡，主一生做事无成；如世身入墓，主其人如醉如痴，不伶不俐，诸谋少就。

【原文】卦宫衰弱根基浅，爻象丰隆命运高

【解读】盖人之根源系于卦，命之凶吉依于爻，故卦宫无气根基薄，爻象得时命运高。

【原文】若问成家，嫌六冲之为卦?要知创业，喜六合之成爻?

【解读】遇六冲卦，必主作事有始无终；得六合卦，为人交游谦善，基业开拓。冲中逢合后成，合处逢冲后败。

【原文】动身自旺，独立撑持，衰世遇扶，因人创立

【解读】世爻不遇生扶，而自强旺发动者，必白手成家，无人帮助；若无气而遇日月动爻生扶，

【原文】日时合助，一生偏得小人心；岁月克冲，半世未沾君子德

【解读】世爻遇年月日生合，得贵人亲爱，小人忠敬，如见冲克，不免欺凌，如父来合定得父荫，兄来克受兄弟累。

【原文】遇龙子而无气，纵清高亦是寒儒

【解读】青龙子孙持世，必然立志高远，不慕功名富贵，如邵康节、陶渊明等辈。子孙无气，是超群绝俗之寒士也。

【原文】逢虎妻而旺强，虽鄙俗偏为富客

【解读】白虎临旺财持世，其人虽不知礼仪，然必家道殷实，如李澄、萧宠之徒；旺财有制伏，亦粗通文墨也。

【原文】父母持身辛勤劳碌，鬼爻持世疾病缠绵，遇兄则财莫能聚，见子则身不犯刑

【解读】父母持世主辛苦劳碌，动则克伤子孙。官为祸殃，遇之则主带疾病或招官讼，若贵人并临则贵。兄乃破败之神，克妻破耗多端，一生难聚财物。遇子孙不能求名，一生官刑不犯，安闲自在，衣禄丰盈，大怕休囚。

【原文】禄薄而遇煞冲，奔走于东西道路

【解读】以财为禄，若临死绝无气则禄薄，而世爻又被恶神冲动，无吉神救助，是至下之命。

【原文】福轻而逢凶制，寄食于南北人家

【解读】子爻若遇死墓绝空，谓之福轻，而世爻又被克制，是受制于人，必主依靠寄食于他人也。

【原文】子死妻空，绝俗离尘之辈

【解读】以福为子，财为妻，而爻若临死墓绝空之地，乃是刑丧妻子之兆，必绝俗离尘辈也。

【原文】贵临禄到，出将入相之人

【解读】贵人禄马旺临身世，而官鬼父母又来扶助，或月建日辰生合，必是将相之兆，富贵非常之人。

【原文】朱雀与福德临身合应，乃犁园子弟

【解读】子孙是喜悦之神，朱雀又善言语，若临身世，生合应爻，是合欢于他人，故为梨园子弟之兆，不然伶俐人也。

【原文】白虎同父爻持世逢金，则柳市屠人

【解读】父母属金，带白虎持世，是宰猪羊之辈，盖白虎临金为刀，而父母又克子孙之神，子孙为六畜，故曰屠人。

【原文】世加玄武官爻，必然梁上君；身带勾陈父母，定为野外农夫

【解读】玄武鬼主盗贼，如临身世乃梁上君子也；勾陈职专田土，加父母勤苦之神持世者，乃耕种耘耨之事也。

【原文】财福司权荣华有日，官兄秉政破财无常

【解读】若得财福二爻旺相发动，纵目下淹塞，终须发达；若见兄官当权旺动，虽目下亨利，亦有破败贫穷之时。

【原文】卦卜中年，凶煞幸无挫折；如占晚景，恶星尤怕攻冲

【解读】如卜中年运或问财福，必须财福二爻旺相，如发动生身或持世，得日月生合，又无动爻刑冲克害身世，是必妻财子孙无刑克破耗也。倘占中年功名运，不可子孙发动，世持官爻并无日月动爻冲克害，得日月动爻生扶拱合，又得九五之爻生合，是必官上加官也。如占生子，不宜子孙爻空伏墓绝、日月动爻克之。如有日月动爻生扶提拔，即断其生扶提拔之年生子，后卷占验著名，兹不细述。如占晚景结局，最怕世爻休囚，被日月动爻克冲。如得子孙动来生世，当主晚年有子有孙，享孝敬之福。如财爻相合无冲，许夫妇和谐。如子孙克世，世爻旺相，纵有寿而子孙悖逆。如子孙空绝无救，财爻无气，老年孤独不堪也。如问寿数，生世之爻为寿；如生世之爻被何年刑冲克害，又看何年月伤克世爻，即此年寿数止矣。《易林补遗》定大小二限，小限一爻管一年，正卦管前三十年，之卦管后三十年，互卦又互管六十年后，余屡卜无验，敢说其谬以示后学者。

【原文】正卦不利，李密髫龄迍邅

【解读】正卦者，卜卦前之事，如正卦兄，以前多苦。

【原文】之卦有扶，马援期颐矍铄

【解读】之卦者，变卦也，管卜卦后事，如变出生扶，将来旺健享福也。

【原文】一卦合同，张公艺家门雍睦

【解读】占身得六爻安静，无冲破克害，相生相合，则家门欢好，如张公艺九世同居，上和下睦也。

【原文】六爻同出，司马氏骨肉相残

【解读】六爻乱动，卦又冲克，或三刑六害者，必主亲情不和，骨肉相残，如晋司马氏八王树兵，俱遭诛戮。

【原文】闵子骞孝孚内外，父获生身；孔仲尼父友家邦，兄同世合

【解读】父母爻为生我之亲，若世能生合父母爻，如闵子骞之孝父母也。若世爻与兄弟生合，如孔仲尼之内和兄弟，外信朋友也。兄爻在本宫以兄弟言，在他宫以朋友言，看内外应爻以别亲疏。

【原文】世应相生，汉鲍宣娶桓氏少君为妇；悔贞相克，唐郭曦招升平公主为妻

【解读】世是一生之本，应为百岁之妻子，若见生合，必然夫唱妇随，若见冲克，必然琴瑟不调。

【原文】僦居鼓盆歌，世伤应位

【解读】世持虎蛇临兄弟，乘旺发动，刑害应爻，应爻临无气之地，必主克妻，如春秋时庄子，妻死鼓盆而歌。

【原文】河东狮吼，应制世爻

【解读】应爻克冲世爻，其人凭妻言语，如宋陈季常河东狮子吼之事也。

【原文】世值凶而应克，顾听鸡鸣

【解读】倘世爻自带兄官虎蛇等凶神者，反喜应来克世，谓之克我之凶，去我之病，主有贤妻，如齐襄公荒怠慢政，得陈贤妃，有夙夜警戒相成之道，故诗有《鸡鸣篇》。

【原文】身带吉而子扶，喜闻鹤和

【解读】带吉神旺动，子孙又来生扶者，主有贤子共成事业，以济其美，《易》曰：“鹤鸣在阴，其子和之”。

【原文】福遇旺而任王育子皆贤

【解读】子孙若旺相不空及无伤害者，主有贤子，如任遥之子方、王浑之子戎，见称于阮籍诸贤。

【原文】子化兄而房杜生子不肖

【解读】子孙动变月破，官鬼与兄弟爻相合，或动临玄武，或与玄武官合，其子必不肖。盖兄弟乃破败之神，官鬼多灾祸之宿，玄武好险盗贼之星，月破无成之神故也。李英尝曰：“房杜平生辛苦，又皆生子不肖”。

【原文】伯道无儿，盖为子临空位；卜商哭子，皆因父带刑爻

【解读】子孙若临空地，必主无子，如邓伯道弃子而不生；若父带虎蛇动克子孙，如子夏哭子丧明也。

【原文】父如值木，窦君生丹桂五枝芳

【解读】若问子多少，当以五行生成数论之，若父爻属木，则子孙属土，土数五，如窦燕山生五子。

【原文】鬼或依金，田氏聚紫荆三本茂

【解读】如鬼爻属金，则兄弟属木也，主有兄弟三人，如田真、田广、田庆。

【原文】兄持金旺，喜看荀氏之八龙；弟依水强，惊睹陆公之双璧

【解读】六亲类当以生成数推之，然不可不别衰旺，如逢生旺者倍加，休囚者减半。故兄持金旺，如荀淑子兄弟八人，以八龙似之；若临水旺相，如陆伟与弟陆恭之双璧。若旺相有制，休囚有扶，又当以本数断。余仿此。

【原文】若用爻重叠，须现在以推详

【解读】若卦中只有一位，可以五行数推，如两重三重，则以现在几爻断其二位、三位几位是也。

【原文】财动克亲于早岁，兄衰丧偶于中年

【解读】财动伤父母，兄动则克妻财。

【原文】化父生身，柴荣拜郭英为父

【解读】卦有父母，又化出父母来生合世身者，必重拜父母，身为他人子，如五代时柴世宗之于周太祖也。

【原文】化孙合世，石勒养季龙为儿

【解读】卦有子孙，又外宫化出子孙，与身世生合者，主其人必有螟蛉之子，如晋时后赵石勤之子季龙是也。

【原文】世阴父亦阴，贾似道母非正室

【解读】父与世皆属阴者，必是偏生庶出，如宋贾似道是也。

【原文】身旺官亦旺，陈仲举气不凡庸

【解读】官爻旺相，身世亦旺相，又逢贵人禄马，文书生合世爻者，必主异日金榜题名，如陈仲举为不凡之器。

【原文】子化合财，唐明皇有禄山之子

【解读】子从他宫化出，乃螟蛉子也，若与财爻相合，带咸池玄武，必与妻妾有情，如安禄山与杨贵妃之通也。

【原文】内兄合应，陈勃常有孺子之兄

【解读】兄爻在内卦，乃兄弟，非朋友也，若与应爻或财爻相合，其妻必与兄弟相通，如陈平之盗嫂也。

【原文】应带勾陈兼值福，孟德耀复产于斯时

【解读】勾陈主黑丑诚实，子孙主贤淑，应爻为妻，旺相临之无伤损者，妻如孟光，貌虽不扬而德甚美也。

【原文】财逢玄武更逢刑，杨太真重生于今日

【解读】玄武乃氵㸒乱之神，若临财爻，妻子不贞洁，发动与应爻相合，或与他爻相合，如杨贵妃污行尤甚。

【原文】合多而众煞争持，乃许子和之钱树

【解读】应位财爻见合过多，再加玄武刑害临持者，乃娼妓也，如许子和为妓，临死谓其母曰“钱树子倒也”是也。

【原文】官众而诸象皆避，如隋炀帝之采花

【解读】凡日月动变，见官鬼爻太过合财，而财爻不临玄武等煞者，必主其妇重婚再蘸，如隋炀帝西苑剪采为花也。若本宫官鬼冲克财爻者，乃生离活别之兆，非夫死再嫁者也。

【原文】白虎刑临，武后氵㸒而且悍

【解读】白虎乃强暴之神，妇人见之必然凶悍，更加刑害临财爻，如武则天凶悍且氵㸒也。

【原文】青龙福到，孟母淑而有慈

【解读】青龙主仁慈，子孙主清正，若财临青龙化子，或子临青龙生财，其妇自慈祥恺悌，贤德如孟母也。

【原文】逢龙而化败兄，汉蔡琰聪明而失节

【解读】财遇青龙本主聪明，如化兄弟及沐浴，皆主不贞洁兼不寿，如蔡琰文章绝世，失节胡人。

【原文】化子而生身世，鲁伯姬贤德而无疵

【解读】财动化出子孙生合世身者，必有懿德，如鲁庄公夫人伯姬，言行皆善，无可议之也。

【原文】合而遇空，窦二女不辱于盗贼

【解读】若他爻动来相合，或玄武咸池动来克合，若财爻值空，如唐奉天窦氏二女被盗劫，投崖宁死不受辱也。

【原文】静而冲动，卓文君投奔于相如

【解读】咸池玄武持财，若衰空不动者无碍，若日辰动爻冲之，如相如以琴挑动，卓文君夜奔相如，后当炉卖酒。

【原文】福引刑爻发动，卫共姜作誓于柏舟

【解读】子孙旺动主克夫，然子乃贞洁之神，主守节之象，如卫共姜作柏舟诗，以死自誓也。

【原文】身遭化鬼克刑，班婕好感伤于秋扇

【解读】如卦象六合而世爻化官鬼刑克，以动爻为始，以变爻为终，如汉班姬于成帝始亲爱后疏远，所以见秋扇而感伤，作词以寓其凄楚之意。

【原文】二鬼争权水父冲，钱玉莲逢汝权于江湖

【解读】若有二鬼发动，俱来生合财爻，又遇水父来冲，而财爻值空者，必有两夫争权之象，父母逼勒之兆，自有守节之操，故入于空，如孙汝权之于钱玉莲类也。

【原文】六爻竟合阴财动，秦弱兰遇陶谷于邮亭

【解读】男带合则俊秀聪明，女带合则娇浮氵㸒逸。若六爻卦而财爻又属阴者，不动尤可，动则氵㸒滥无耻，如秦弱兰遇陶学士也。如财爻与世相合，不可此断。如女人自卜，以世为自己，发动合旁爻亦此断。

【原文】鬼弱而未获生扶，朱淑贞良人愚蠢

【解读】凡女人身命，以鬼为夫星，不宜旬空，空则难为夫主；又不宜弱，弱则招夫不肖。若衰弱而无生扶合助，兼带勾陈螣蛇等煞者，必如朱淑贞之夫，愚蒙不正，人物侏儒，因有断肠之时。

【原文】官强而又连龙福，吴孟子夫主贤明

【解读】若鬼爻临量，遇青龙、禄马、贵人，主有贵显贤明之夫，如吴孟子得鲁昭公为夫也。若衰弱而逢生助亦然。

【原文】若卜婴孩之造化，乃将福德为用爻

【解读】凡卜小儿生长难易，所喜兄弟兴隆，最忌父母旺动；若父母旺动则伤克，兄弟动则生扶，盖有生扶则易养。

【原文】随官入墓，未为有子有孙，助鬼伤身，不免多灾多病

【解读】若见子孙入墓，或化官入墓，或化官鬼，必死。故曰“未为有子有孙”。若遇鬼伤克兄弟爻，致子孙爻无根，必然多病难养。财动助鬼克兄，或鬼持世临身，亦主多病。

【原文】胎连官鬼，曾经落地之关

【解读】子孙之胎爻临鬼，或化出鬼爻，或鬼来冲克者，临盆时绝而复苏，俗所谓落地关是也。

【原文】子带贵人，自有登天之日

【解读】子爻若临禄马贵人，主此子他日必然贵显。

【原文】遇令星如风摇干，逢绝地似雨倾花

【解读】凡父母动克子，若得子孙值日辰月建，虽见小晦，犹微风摇干无妨；若逢墓绝有克战，如骤雨倾花有损。

【原文】子孙化鬼，孝殇十月入冥途；禄贵临爻，拜住童年登相位

【解读】子孙休囚化鬼化父，皆死之兆，似汉殇帝生才十月即亡；若临贵人禄马旺相，如元拜住年十四即为相。

【原文】凶煞未攒震卦，李令伯至九岁而能行

【解读】震为足，若遇官鬼凶神行克，走必迟，如李魏公九岁方能行，盖为凶神缠足也。

【原文】吉神皆聚乾宫，白居易未周年而识字

【解读】乾为八卦首，属金卦，数一，纯阳之象。阳主上达，金主聪明，一则数之始也。若遇龙德及子孙在此宫者，必然幼敏如白乐天，生甫七月便识“之”、“无”二字。

【原文】八纯顽劣，晋食我狼子野心

【解读】八纯卦六爻相冲，小儿见之，必主顽劣性悍，如晋食我心野不驯，犹狼之子也。

【原文】六合聪明，唐李白锦心绣口

【解读】大抵六合卦必然阴阳相半，小儿遇之聪明智慧，他日文章必有掷地有声之妙，如李白之文才也。

【原文】阳象阳宫，后稷所以岐嶷

【解读】阳主高明上达之象，子临阳宫阳爻，如年稷生于姜塬，克岐克嶷也。

【原文】阴卦阴爻，晋惠所以憨騃

【解读】阴主卑污下达之象，子临阴宫阴爻主痴愚，如晋惠帝闻蛙声曰：为公乎？为私乎？见人饥死曰：何不食肉麋？故史以憨騃识之。

【原文】龙父扶身，效藏灯于祖莹

【解读】青龙为吉神，父母为诗书学馆，若临身世或生合世身福德者，主此儿好学，如祖莹八岁枕书，父母恐其成疾禁之，乃密藏火，待父母寝，复燃灯读也。

【原文】岁君值福，希投笔于班超

【解读】岁君乃君象也，子孙临之，此儿必志大，如汉班超为儿时，尝投笔叹曰：“大丈夫当立功异国，安久事笔砚乎？”后出使西域，果卦万里侯。

【原文】官鬼无伤，曹彬取印终卦爵

【解读】岁君值福固有大志，然官鬼受制或落空亡，则志虽大而终莫能遂。官鬼无伤斯能称意，如曹彬周岁时提戈取印，后出将入相，终卦爵也。

【原文】父母有气，车胤囊萤卒显名

【解读】龙父扶身，固知好学，然身世用神及官父临墓绝，徒取辛勤，必有气方有成望，如车胤勤学卒以成业也。

【原文】金爻动合啼必无声

【解读】五行中唯金有声，五脏中唯肺有声，故以金爻为人之声音。或冲或空，声必响亮，如动被合，啼哭无声也。

【原文】父母静冲儿须缺乳

【解读】若子孙旺相乳必多，休囚空破乳必少；最怕父母动，或静而逢冲，若非缺乳定克子也。

【原文】用旺儿肥终易养，主衰儿弱必难为

【解读】子孙旺相无伤，儿肥易养；子孙休囚有克，多灾瘦弱难养。

【原文】身临父母，莫逃鞠养之辛劳

【解读】父母持世儿多空晦，故鞠育之劳所以不免。盖父母为辛勤劳碌之神，故为小儿之恶煞。

【原文】世遇子孙，终见其劳之报效

【解读】子孙持世儿必孝顺，故勤劳之恩必然报效。盖子孙临于世者，以其有亲亲之义也。

【原文】若问荣枯，全在六亲之决断，要知寿夭，须另卜以推详

【解读】一卦六爻，管人一生之荣枯得失，可将财官父兄子决断。如卜寿夭，须另占一卦可知，后卷占验注明。（不同其他版）







06章 婚姻

男女合婚，契于前定；朱陈缔结，分在夙成?

然非月老，焉知夫妇于当时；不有宓羲，岂识吉凶于今日?

欲谐伉俪，须定阴阳．

阴阳交错，难期琴瑟之和鸣；内外互摇，定见家庭之挠括?

六合则易而且吉，六冲则难而又凶?

阴而阳，阳而阴，偏利牵丝之举；世合应，应合世，终成种玉之?

欲求庚帖，岂宜应动应空；若论聘仪，安可世蛇世弟?

应生世，悦服成亲；世克应，用强劫娶?

如日合而世应比和，因人成事；若父动而子孙墓绝，为嗣求婚?

财官动合，先私而后公；世应化空，始成而终悔?

六合而动象刑伤，必多破阻；世冲而日辰扶助，当有吹嘘?

鬼克世爻，果信绿窗之难嫁；用合身位，方知绮席之易婚?

财鬼如无刑害，夫妻定主和谐；文书若动当权，子嗣必然萧索?

若在一宫，当有通家之好；若加三合，曾叨会面之亲?

如逢财鬼空亡，乃婚姻之大忌；苟遇阴阳得位，实天命之所关?

应财世鬼，终须妇唱夫随；应鬼世财，不免夫权妻夺?

妯娌不和，只为官爻反动；翁姑不睦，定因妻位交重?

父合财爻，异日有新台之行；世临妻位，他时无就养之心?

空鬼伏财，必是望门之寡妇；动财值虎，定然带服之婺娘?

世应俱空，难遂百年之连理；财官叠见，重为一度之新人?

夫若才能，官位占长生之地；妻如丑拙，财爻落墓库之乡?

命旺则荣华可拟，时衰则发达难期?

财合财，一举两得；鬼化鬼，四覆三番．

兄动而爻遇玄武，须防劫骗之谋；应空而卦伏文书，未有执盟之主?

两父齐兴，必有争盟之象；双官俱动，斯为竞娶之端?

日逢父合，已期合卺于三星；世获财生，终得妆奁于百两?

欲通媒妁，须论间爻?

应或相生，乃女家之瓜葛；世如相合，必男室之葭莩?

先观卦象之阴阳，则男女可决；次看卦爻之动静，则老幼堪推?

论贫富贵究身命，决美恶可验性情．

雀值兄临，惯在其中得利；世应冲合，浼他出以为媒?

两间同发，定多月老以争盟；二间俱空，必无通好以为礼?

世应不和，仗冰言而通好；间爻受克，总绮语亦无从?

财官冲克，反招就里愆尤；世应生扶，必得其中厚惠?

一卦吉凶，须察精微委曲；百年夫妇，方知到底团圞?

此章惟论男卜女婚，女卜男姻之意，今术家不辨其详，凡择婿媳、嫁妹、娶嫂，竟不以用神断，概以官为夫，财为妇，大误于人，况章内有云：妯娌不和，只为官爻发动，翁姑不睦，定因妻位交重?此二句可证矣！学者当凭用神吉推断，不可概论财官是也?

【原文】男女婚契于前定，朱陈缔结分在夙成。然非月老，焉知夫妇于当时？不有密羲，岂识吉凶于今日？欲谐伉俪，须定阴阳

【解读】阳奇阴偶，配合成婚。如男家卜，宜世属阳应属阴，用神阴阳得位；女家卜，宜世阴应阳。

【原文】阴阳相得，乃成夫妇之道；阴阳交错，难期琴瑟之和鸣

【解读】如男卜女，遇世阴应阳，世阴财阳者，是阴阳交错，后主夫妻欺凌，终朝反目。

【原文】内外互摇，定见家庭之挠括

【解读】占婚姻卦宜安静，安静则家庭雍睦无争。若财动则不和公姑，鬼动则不和妯俚，父动则不和子侄，兄动则不和妻妾。加月建日辰，不唯不和，更有刑克。

【原文】六合则易而且吉，六冲则难而又凶

【解读】六合之卦，一阴一阳配合成象，世应相生，六爻相合，占主得之，必主成而又吉。六冲卦非纯阳则纯阴也，其象尤二女同居，两男并处，志必不合，占者得之，必主难成，纵成亦不利。

【原文】阴而阳阳而阴，偏利牵丝之举

【解读】世与用宜阳反阴，应与财宜阴反阳，占娶妻多为不利，唯入赘最吉。

【原文】世合应应合世，终成种玉之缘

【解读】男家卜，世为男家，应女家，若得相合是两愿之象，必主易成，后亦吉利。

【原文】欲求庚帖，不宜应动应空；若论聘仪，安可世蛇世弟

【解读】欲求庚帖，须得应爻安静生合世爻者，必然允许；若应爻发动，或空或冲，皆主不允。世临蛇弟，主男家悭吝，礼必不多；应爻临之，主女家妆淡薄。如旺动主克妻也。

【原文】应生世悦服成亲，世克应用强劫娶

【解读】应爻生合世爻，主女家贪求其男，则易成；若世爻生合应爻，主男家贪求其女。如旺世克衰应，乃恃富欺贫，用强劫娶也。

【原文】如日合而世应比合，因人成事

【解读】世应比合，得日辰合世应者，或间爻动来合世应者，是赖媒人之力也。

【原文】若父动而子孙墓绝，为嗣求婚

【解读】若因无子而娶，遇父旺动或子孙墓绝，主无子息，父持身世者亦然。

【原文】财官动合，先私而后公

【解读】夫占以财为妇，世与动合，是必先通而后娶，财与世爻动合亦然。财爻动与旁爻合，与他人有情，财遇合多亦然。

【原文】世应化空，始成而终悔

【解读】世动生合应爻，男家愿成，应动生合世爻，女家愿嫁，皆易成之象，但怕变入空空亡，必有退悔之意也。

【原文】六合而动象刑伤，必多破阻；世冲而日辰扶助，当有吹嘘

【解读】世应逢生主吉，若遇动爻日辰冲克，两边必有阻隔难成。世应冲克本凶，若遇动爻日辰生合两边，必有吹嘘可成。要知吹嘘破破阻之人，依五类推之，如父母为伯叔尊长类；外宫他卦以外人而言。

【原文】鬼克世爻，果信绿窗之难嫁；用合身位，方知绮席之易婚

【解读】如鬼煞克世，不独不愿为婚，更防祸殃。如用神用合世位，不但易成，后必恩爱。

【原文】财鬼如无刑害，夫妻定主和谐

【解读】财鬼刑冲克害，夫妻必然不睦，如无此象，到老和谐。

【原文】文书若动当权，子嗣必然萧索

【解读】父母旺动，子孙旬空反可得子，至子孙出空之年亦难免克；若不空现受其伤，主无子息。

【原文】若在一宫，当有通家之好；若加三合，曾叼会面之亲

【解读】世应生合比和，财鬼又同一宫，是亲上亲也。不带三合，虽亲未认，若带三合，必曾会过矣。

【原文】如逢财鬼空亡，乃婚姻之大忌；苟遇阴阳得位，实天命之所关

【解读】夫卜女以财爻，女卜夫以鬼爻，为卜婚姻之用神也，若值空亡，必不吉利，然不可执法推。财空妻失，鬼空夫亡，盖男占女以财为主，鬼空不妨，女占男以鬼为主，财空不妨。如父母伯叔卜子侄女婚姻，必看子孙爻何如；若兄占弟婚，必看兄弟，爻遇吉则吉，逢凶则凶。当从用神断，不可一概而言之也。

【原文】应财世鬼，终须夫唱妇随；应鬼世财，不免夫权妻夺

【解读】世持鬼应持财，如男自占是阴阳得位之象，必然夫秉男权，妻操妇道，能夫唱于前，妇随于后。若应持鬼世持财，是阴阳失位也，必然夫权妻夺，唯赘婿反吉。

【原文】妯娌不合，只为官爻发动，翁姑不睦，定因妻位交重

【解读】夫占婚以兄为妯娌，父为翁姑。卦有官动则克兄弟，主妯娌不和，有财动则克父母，主公姑不睦。若旺而无制，父爻衰弱不能敌，与亲有刑克也矣。

【原文】父合财爻，异日有新台之行；世临妻位，他日无就养之心

【解读】占婚遇财父二爻带玄武动合者，有翁氵㸒子媳之事；若财临世身，玄武不动合者，其妇必不善事公姑。

【原文】空鬼伏财，必是望门之寡妇；动财值虎，定然带服之婺娘

【解读】卦中财爻伏于空鬼之下，其女先曾受聘，未婚夫死，俗谓之望门寡。若加白虎发动，则已嫁而夫死带孝。若鬼伏财下不空者，必是有夫妇女。如被日辰动爻提起刑克世爻者，后防争讼。

【原文】世应俱空，难遂百年之连理

【解读】世空自不欲成，应空彼不欲成，勉强欲成，终不遂意。

【原文】财官叠见，重为一度之新人

【解读】男占女卦有两财，女占男卦有两鬼，必是再娶再嫁，重为一度新人。两鬼发动，必有两家争娶；财伏鬼下，男必有妻在家；鬼伏财下，女必有夫在身。鬼不空而动爻日辰冲克妻财，必是生离改嫁矣。

【原文】夫若才能，官位占长生之地；妻如丑拙，财爻落墓库之乡

【解读】要知男妇情性容貌，财鬼二爻取之，旺者身肥，衰者瘦弱。如虎蛇勾陈玄武属土火，貌丑；如青龙属木金，貌美。衰而有扶，丑有才能；旺而入墓，美偏愚拙。

【原文】命旺则荣华可拟，时衰则发达难期

【解读】命者，即求卜人之本命爻是也。旺衰二字，古法以四季论之，谬也。倘木命人择于春秋占，必发达乎？岂富贵贫贱由人自取耶？予之屡验者，为本命爻临财福、青龙、贵人等吉宿，或遇日辰动爻生扶拱合者，固荣华有日；如命临兄、鬼、白虎等凶神，或遇日辰动爻刑冲克害者，固发达无期。如命临父母主好技艺，若加青龙主好诗礼，临兄弟则爱赌好费，临财福必善作家，临官鬼带凶神，主疾病官刑，不加凶神乃公门人役，带贵人则贵。学者宜以类推。

【原文】财合财一举两得，鬼化鬼四复三番

【解读】占婚遇财化进神，有婢卜同来，谓之赠嫁，遇冲终必走失。财化子有儿女带来，谓之他有名，逢空虽来不寿。如化退神逢冲，日后背夫改嫁，或退母家。大抵鬼化鬼不论进退神，凡事反复不定。

【原文】兄弟动而爻临玄武，须防劫骗之谋

【解读】兄弟临玄武螣蛇来刑冲世身者，须防其中奸诈，设计骗财。若世应生合，阴阳得位，亦必大费而可成。

【原文】应空而卦伏文书，未有执盟之主

【解读】父母为主婚人，若不上卦或落空亡，必无主婚。如卦身临财，乃其妇自作主张。

【原文】两父齐兴，必有争盟之象；双官俱动，斯为竟娶之端

【解读】卦中动变见有两重父母，主有两人主婚，不然主两家庚帖。若两鬼俱动，则有两家争婚多变。若卦中见有父化官，官化父，父官皆动，恐有争讼之患；兄临朱雀必有口舌。

【原文】日逢父合，已期合卺于三星

【解读】日辰与父爻作合，或日辰自带文书，主成婚日期已选定。

【原文】世获财生，终得妆奁于百两

【解读】凡占妆奁，当看财爻，若财爻生合世爻，又得日辰动爻扶助，必有妆奁；如临勾陈，必有奁田。

【原文】欲通媒妁，须论间爻

【解读】占庚帖以间爻为媒人；如独指媒人占，又非间爻论，必以应爻为媒妁是也。

【原文】应或相生，乃女家之瓜葛；世如相合，必男室之葭莩

【解读】间爻与世生合，言我家亲，与应生合言彼家亲，与世应俱生合，两家皆有亲也。旺相新亲，休囚旧眷，本宫至亲，他宫外亲。

【原文】先观卦象阴阳，则男女可决

【解读】阳男媒，阴女媒，以衰动旺静取之是也。

【原文】次看卦爻之动静，则老幼堪推

【解读】交重二爻或衰弱者是老年人，单拆二爻或旺相者是少年人。

【原文】论贫富当究身命，决美丑可验性情

【解读】男问妇看财爻，女问夫看鬼爻，女问男家、男问女家皆看应爻。若应旺财衰，女家虽富，女貌不扬。余类推。

【原文】雀值兄临，惯在其中得利

【解读】间爻如值螣蛇、朱雀及兄弟者，其人惯赖媒妁获利。

【原文】世应冲合，浼他出以为媒

【解读】间爻安静被世应冲合起，及时辰冲并起者，其人无心作伐，必央他说合也。间爻自动者勿如此断。

【原文】两间同发，定多月老以争盟；二间俱空，必无通好以为礼

【解读】两间俱动，必有两媒，须看衰旺及有制无制，可知哪个执权。

【原文】世应不合，仗冰言而通好

【解读】世应相冲相克，若得间爻生合动世动应，须赖媒人两边说合方成。

【原文】间爻受克，纵绮语亦无从

【解读】欲求亲必得应爻生合间爻，必然听信媒言；如间爻反被应爻冲克，虽甜言亦不从。

【原文】财官冲克，反招就里愆尤

【解读】间爻若被日辰动爻或财官冲克，其媒必然取怨于两家，世爻克冲男家有怨，应爻克冲女家有怨。

【原文】世应生扶，必得其中厚惠

【解读】间爻遇世应日辰带财福生合，其媒必有两家酬。旺相多，休囚少，世旺男家多，应旺女家多。

【原文】一卦凶吉，须察精微委曲，百年夫妇，方知到底团圆

【解读】此章唯论男卜女婚，女卜男姻之意，今术家不辨其详，凡择婿择媳嫁妹娶嫂，竟不以用神断，概以官为夫财为妇，大误于人。况章内有云：“妯娌不合只为官爻发动，翁姑不睦定因妻位交重”，此二句可征矣。学者当凭用神吉凶推断，不可概论财官是也。







07章 产育

首出浑沌，判乾坤而生人物；继兴太昊，制嫁娶以合夫妻?

迄今数千百年化生不绝，虽至几亿万世络绎无穷?

盖得阴阳交感，方能胎孕相生，先看子孙，便知男女?

阳为男子，掌中探见；一枝新阴，是女儿门?

（右喜看弧帨说?）此段疑原文脱漏?

主星生旺，当生俊秀之肥儿；命曜休囚，必产委靡之弱子?

如无福德，莫究胎爻?双胎双福必双生，一克二刑终一梦?

胎临官鬼，怀妊便有采薪忧；财化子孙，分娩即当勿药喜?

妻财一位，喜见扶持，胎福二爻，怕逢伤害?

虎作血神值子交重胎已破；龙为喜气遇胎发动日将临?

福遇龙空胎动乃堕胎虚喜；官当虎动福空乃半产空娠?

福已动而日又冲胎，儿必预生于膝下；福被伤而胎仍化鬼，子当屈死于腹中?

兄动兮不利其妻，父兴兮难为厥子?

用在空亡逢恶煞，何妨坐草之虞；妻临玄武入阴宫，果应梦兰之兆?

克世克身，诞生日迫；不冲不发，产日时迟?

胎福齐兴，官父合临产难生；子财皆绝，日辰扶将危有救?

间合间生，全赖收生之力；官空官伏，定然遗腹之儿?

游魂卦官鬼空亡，乃背爹落地；发动爻父兄刑害，必携子归泉?

官化福胎前多病，财化鬼产后多灾；三合成兄儿缺乳，六冲遇子父安然?

应若逢空，外家无催生之礼物；世如值弟，自家调理绝之肥甘?

阳福会青龙，无异桂庭之秀子；阴孙非月建，何殊桃洞之仙姬?

若卜有孕无孕，须详胎伏胎飞?

出现空亡，将衃而复散；交重化绝，既孕而不成?

姅必逢官，紞须遇虎?

带令星而获助存没咸安；有阴地而无伤缓急非益?

如逢玄武，暗里成胎；若遇文书，此前无子?

孕形于内，祗因土并勾陈；胎隐于中，端为临龙合德?

若问收生之妇，休将两间而推；如占代养之娘，须以一财而断?

兄动兮手低，乳母须防盗物；父兴兮乳少，老娘窃恐伤胎?

子孙发动，乳母手段更高能；兄鬼交重，祸甚世机犹反复?

财合福爻，善能调护；身生子位，理会维持?

如逢相克相冲，决见多灾多咎?

【原文】首出混沌，判乾坤而生人物；继兴太昊，制嫁娶以合夫妻。迄今数千百年化生不绝，虽至几亿万世络绎无穷。盖得阴阳交感，方能胎孕相生，先看子孙，便知男女。阳为男子，掌中探见一枝新，阴是女儿，门右喜看弧蜕设

【解读】子孙为占产用神，旺相单重为阳爻，是男，休囚交拆为阴爻，是女也。

【原文】主星生旺，当生俊秀之肥儿；命曜休囚，必产委糜之弱子

【解读】子孙生旺，子必肥大，异日主俊秀不凡；休囚无气，子必弱小，异日主委糜不振。

【原文】如无福德，莫究胎爻

【解读】用神不出现，查伏于何爻之下，当以伏神吉凶断之也。

【原文】双胎双福必双生，一克一刑终一梦

【解读】卦有两重子孙爻，又有两重胎爻，纵不发动亦主双生。若子化子又见胎化胎者，如化退神，主双胎不收。阴阳动静可定男女，一动一静一阴一阳一男一女类。卦无子，若胎爻又被月建、日辰、动爻刑克，大凶之兆，一场春梦，言其子必亡也。子孙衰弱受克者亦然。

【原文】胎临官鬼，怀妊便有采薪忧；财化子孙，分娩即当勿药喜

【解读】鬼临胎爻主孕妇有疾，或财合福爻，则分娩安泰。

【原文】妻财一位喜见持持，胎福二爻怕逢伤害

【解读】夫占妻，财为产母，胎为胞胎，福为儿女，三者皆喜月建、日辰、动爻生扶合助，则产母安，胎胞稳，子易养；若见刑冲克害，产母多灾，胞胎不安，生子难养，发化入死墓空绝亦然。

【原文】虎作血神，值事交重胎已破

【解读】白虎为血神，若临子孙或临胎爻发动，其胎已破，临财动亦然。

【原文】龙为喜气，遇胎发动日将临

【解读】占产以青龙为喜，若在胎福财爻上动者，生期已速，必然当日临盆也。

【原文】福遇龙空，胎动乃堕胎虚喜

【解读】福临青龙空亡受制，又见胎爻发动或被日辰动爻冲动者，乃堕胎虚喜。

【原文】官当虎动，福空乃半产空妊

【解读】白虎临官发动，或临财化官，或临鬼动空化空，或被冲散者，当小产，其子不育之象。

【原文】福已动而日又冲胎，儿必预生于膝下

【解读】福神发动而日辰冲胎者，其子已生膝下矣。

【原文】福被伤而胎仍化鬼，子当屈死于腹中

【解读】子孙墓绝，又被日月动爻刑冲克害者大凶；或胎临官鬼，动化鬼，必是死胎。如财爻受伤，防母子有难。

【原文】兄动兮不利其妻，父兴兮难为厥子

【解读】兄动则克妻财，父动则克子孙。如夫卜妻产，见兄动则产母不安，见父动则难为厥子。

【原文】用在空亡逢恶煞，何妨坐草之虞

【解读】父爻发动本为克子，如福爻有月建日辰生扶，或避空不受克，故云无虞。

【原文】妻临玄武入阴宫，果应梦兰之兆

【解读】巽离坤兑属阴，如财子二爻皆属此象，必生女。如财临玄武，或与玄武应爻旁爻作合，是野合得孕。

【原文】克世克身诞生日迫

【解读】得子孙胎爻冲克身世，生期以速，当以日时断之。

【原文】不冲不发产日时迟

【解读】胎福不动又无暗冲者必然迟缓，须待冲月日时方分娩也。

【原文】胎福齐兴官父合，临产难生

【解读】胎福二爻发动本主易生，若被官鬼父母动爻合住，或日辰合住，皆主临产难生，待冲破日时方得分娩。

【原文】子财皆绝日辰扶，将危有救

【解读】如遇子财二爻在墓绝之地固凶，若得日辰动爻生扶，此乃老娘收生之力。

【原文】官空官伏，定然遗腹之儿

【解读】如旁人及孕妇来占，遇卦无官鬼，或在真空墓绝之处，主产妇之丈夫已死，是遗腹子也。如官爻伏而旺相，有提拔者，其父远出，乃背生儿也。

【原文】游魂卦官鬼空亡，乃背爹落地

【解读】卦遇游魂官鬼值空，若非过月，定主其夫出外而产，谓之背生也。若其夫自占，勿论官爻，以世爻言之；如世爻空遇游魂，主出门后生产。

【原文】发动爻父兄刑害，必携子归泉

【解读】父兄爻若当权旺相，动来刑克妻财子孙，而财福二爻又无救助者，主母子俱凶。

【原文】官化福胎前多病，财化鬼产后多灾

【解读】鬼化出子孙，主胎前有病；财化官鬼，恐产后多灾。

【原文】三合成局儿缺乳，六冲遇子父安然

【解读】卦有三合成兄弟局者，生子必然乳少，夫占更防克妻。若得福神发动，或安静得日辰冲动，则财有生气，所以产母安然也。

【原文】应若逢空，外家无催生之礼物

【解读】以应为外家，若逢空必无催生礼物。

【原文】世如值弟，自家调理绝之肥甘

【解读】兄值世衰，则家贫而少将息，产妇必难强健。

【原文】阳福会青龙，无异桂庭之秀子；阴孙非月建，何殊桃洞之仙姬

【解读】子孙临月建青龙，或月建带青龙生合子孙者，必是男喜，后主俊秀聪明；如子孙爻不是月建日辰，又无月建日辰生之，临阴象阴爻者，必是女。

【原文】若卜有孕无孕，须详胎伏胎飞

【解读】凡占胎孕有无，专取胎爻为主，不看子孙。如卦中六爻上下及年月日时皆无胎爻者，俱主无孕卦中有动爻化出者，目下无胎，后必有胎。唯遇胎爻出现便为有胎。

【原文】出现空亡，“衃”而复散；交重化绝，既孕而不成

【解读】“衃”，音胚，凝血也。衃者阳精阴血凝聚成胎之谓，盖未成形曰“衃”，已成形曰“孕”。胎爻出现如遇空亡，主虽有胎，不能成形而散。若得发动，其胎已成，惧怕变入墓绝，则胎孕虽至成形，不能产育，是亦不成而已矣。

【原文】姅必逢官，　必遇虎

【解读】“姅”，音半，孕伤也。胎临官或被官爻、月建、日辰刑冲克害，皆主胎孕有伤。娠妇既孕，月事又通曰“　”。若未及月胎临白虎，必是漏胎；如遇煞冲，或发动化鬼者，必小产。

【原文】带令星而获助，存没咸安

【解读】凡胎爻旺相，又有生合扶助，不临官鬼、父母及空亡者，其胎必成，临阳爻则生子易养。

【原文】有阴地而无伤，缓急非益

【解读】胎爻临阴休囚，而得月建、日辰、动爻生合，再无凶神刑克者，其胎亦成，但生女，故曰：“缓急非益”也。

【原文】如逢玄武，暗里成胎，若遇文书，此前无子

【解读】胎临玄武，所受之胎非夫妻正受也。若临父，主此前未曾有子，今始成胎也。

【原文】孕形于外，只因土并勾陈；胎隐于中，端为临龙合德

【解读】胎临勾陈，怀胎显露，胎临青龙，其胎不露，更逢三合必隐。

【原文】若问收生之妇，休将两间而推；如占代养之娘，须以一财而断

【解读】如占胎产，以卦中间爻为老娘也。今人独占老娘吉凶，概以间爻论者，则失于理矣。故凡单占老娘及乳母，俱以妻财一爻为用神，不可又以间爻推之是也。

【原文】兄动兮手低，乳母须防盗物

【解读】兄弟发动，占老娘乳母，则主此妇见财起意，又主贪食；临玄武必滥。

【原文】父兴兮乳少，老娘窃恐伤胎

【解读】父母发动加刑害，儿必为其所害，切不可用，如占乳母亦然。

【原文】子孙发动乳多，手段更高能

【解读】子孙旺相发动，不受制伏，生扶财爻，老娘手段必高，乳母必主乳多也。

【原文】兄鬼交重祸甚，事机犹反复

【解读】官鬼发动必有祸患，不伤身世，虽凶亦浅，一遭克害，祸不可言。

【原文】财合福爻善能调护，身生子位理会维持

【解读】卦身与财合子孙最吉，占老娘惯能救死回生，占乳母主其妇善抚小儿，乳亦必多也。

【原文】如逢相克相冲，决见多灾多咎

【解读】子孙被财与卦身刑冲克害最忌，儿亦必被其所害。







08章 进人口

独夫处世，休言无子即忘情；君子治家，难道一身兼作仆?

必须使嬖，乃足使令于前；若不螟蚙，焉继宗支于后?

须别来占，方知主用；用不宜动，动必难留?

主不可伤，伤须夭折?

衰入墓中，拟定委靡不振；旺临世上，决然干蛊有成?

动化空亡，有始无终之辈；蛇合官鬼，多谋少德之人?

临玄武而化兄爻，门户须防出入；遇青龙而连福德，货财可付经营?

若逢太过及空亡，反主少诚兼懒惰?

用爻生合世爻，必得其力；主象克冲身象，难服其心?

财化子，携子偕来；世合身，终身宠用?

受动变之伤，向后终难称意；得日月之助，他时定见如心?

世与卦身，以和为贵；兄动官鬼，惟静为佳?

兄鬼交重，诚恐将来成讼；三合绊住，须知此去徒劳?

若在间爻，乃是牙人作鬼；如居空地，不过卖主争财?

卦象两官两父，须知事系两头；兄鬼一动一冲，切莫财交一手?

应生世，他来就我；世生应，我去求人?

和合易成，最怕日辰冲破；相冲难就，偏宜动象生扶?

兄爻发动，为诈为虚，卦象乱兴，多更多变?

六爻无父，定无主契之人；两间俱空，未有作中之子?

世获间生，喜媒人之护向；生扶弟出，防卖主之合谋?

父化兄，契虚事假；兄持世，财散人离?

应若空亡，我欲成交徒费力；世如发动，彼来谋合亦难成?

弟因财乏，鬼必疑心?

四覆三番，事机不定，千变万化，卦象无常?

能求不见之形，自喻未来之事?

【原文】独夫处世，休言无子即忘情；君子治家，难道一身兼作仆？必须便嬖，乃足使令于前；若不螟蛉，焉继宗支于后

【解读】老而无子曰“独”，过继他人之子曰“螟蛉”，如诗所谓“螟蛉有子，蜾蠃负之”是也。

【原文】须别来占，方知主用

【解读】过继小儿以子孙为主，买妾婢童仆及收留迷失之人皆以财为主。若窝藏有难之人则看其人与我如何相识，如朋友以兄弟为主，尊长以父母为主，妇人以妻财为主类。

【原文】用不宜动，动必难留

【解读】用爻发动其人难托，若遇游魂或化入游魂，异日主逃窜，若来生合世爻不致连累。

【原文】主不可伤，伤须夭折

【解读】主象衰弱，而被日辰动爻乘旺来刑伤克害，更无解救者，必然夭折。

【原文】衰入墓中，拟定萎靡不振；旺临世上，决然干蛊有成

【解读】用爻入墓，其人性慵懒；衰弱无气空绝，主委糜不振。若得旺相临身持世，或生合世爻者，乃大吉兆也。

【原文】动化空亡，有始无终之辈；蛇合官鬼，多谋少德之人

【解读】用爻发动变入空亡，主其人有头无尾；若临螣蛇动合官鬼，其人虽多谋，然奸诈不实，妇人不贞节。

【原文】临玄武而化兄爻，门户须防出入；遇青龙而连福德，资财可付经营

【解读】用临玄武动化兄弟，主其人贪财好色，莫用出入。用临青龙动化子孙，生合世爻，主其人至诚忠厚，托以财物则守而不失，使之经营则利归于主也。

【原文】若逢太过及空亡，反主少诚兼懒惰

【解读】卦中用爻见有三四重，或旬空者，其人暗藏机巧，反复不实。

【原文】用爻生合世爻，必得其力；主象克冲身象，难服其心

【解读】用爻生合世爻，其人可用，凡有事干必然用心；大怕合处逢冲。

【原文】财化子携子偕来，世合身终身宠用

【解读】凡占妻婢，财爻化出子孙，有小儿带来；若动财生合世爻，而化子反来刑克者，其婢可使，子必玩劣。卦身一爻，占事为事之体，占人为人之身，若遇世爻生合，主其人必得宠用也。

【原文】受动变之伤，向后终难称意；得日月之助，他日定见如心

【解读】月建日辰动爻克世，其为不可用，世爻衰必被其害；若得变动日月生扶合助，然后为吉也。

【原文】世与卦身，以和为贵

【解读】世身二爻相合、相生、比合为吉，相克、相冲、刑害为凶。

【原文】兄弟官鬼，唯静为佳

【解读】兄动为破财口舌，官动为祸患疾病，故二爻皆不宜动，静心称意。

【原文】兄鬼交重，诚恐将来成讼；三合绊住，须知此去徒劳

【解读】兄与官爻发动，或官与文书互变，主日后兴词成讼，纵遇合住，日后亦成徒劳之事也。

【原文】若在间爻，乃是牙人作鬼

【解读】买卖交易以间爻为本，行人若临兄弟官鬼发动，必是牙人作鬼为谋。

【原文】如居空地，不过卖主争财

【解读】官鬼一爻空动，而与应爻相合，必卖主牙人作鬼论财。

【原文】卦象两官两父，须知事系两头

【解读】卦中父母官鬼俱有两爻，恐重叠交易。

【原文】兄鬼一动一冲，切莫财交一手

【解读】卦遇应爻克世，而兄官发动，须防设谋诓骗。

【原文】应生世他来就我，世生应我去求人

【解读】占买雇奴婢托人等事，以应为主，如生合世，是他来就我，成事最易，若世生应，我去求他，成事难也。

【原文】和合易成，最怕日辰冲破

【解读】如得应来生合世爻，凡事易成；若合处逢冲克坏，主人有破阻。要知何等人，以破合之爻定之。

【原文】相冲难就，偏宜动象生扶

【解读】世应相冲相克，凡事难成；若得动爻日辰生扶合助，必有贵人维持，事亦可成。

【原文】兄爻发动，为诈为虚，卦象纷乱，多更多变

【解读】兄弟为反复不定之神，乱动则事不定，故多更变。

【原文】六爻无父，定无主事之人

【解读】以父母为文书主契之人，若六爻皆无父母，必无主契之人；若动爻变出者，则旁边有人作主。

【原文】两间俱空，未有作中之子

【解读】间爻为媒人，如空，须浼人居间。

【原文】世获间生，喜媒人护向

【解读】间爻生世合世，媒人必然向我，如临子孙，即系子侄辈人也。

【原文】生扶递出，防卖主之合谋

【解读】如是鬼动克世爻，而应爻又来冲克刑害我者，则是间来生合，假意合谋，非真心也。

【原文】父化兄契虚事假

【解读】凡遇父母化兄弟者，决主事体不直，文契不实，卦无父母而从兄弟化出者亦然。

【原文】兄持世财散人离

【解读】兄弟持世，必然徒费钱财，事亦干众，一应托人买婢不行力，更带凶神旺动，必主人离财散。

【原文】应若空亡，我欲成交徒费力；世如发动，彼来谋合亦难成

【解读】应空则他意难同，世动则自多更变，故不成也。

【原文】弟因财乏鬼必疑心

【解读】兄弟持世者，必因资财欠缺；鬼爻持世，则自心多疑，或进退不定，故难成也。

【原文】四复三番事机不定，千变万化卦象无常，能求不见之形，自喻未来之事

【解读】凡占收留遗失子女，最怕鬼临玄武发动，必是盗贼；用临玄武或化出鬼爻亦然，刑克世爻必被其害。







09章 病症

人孰无常，疾病无常，事孰为大，死生为大?

火属心经，发热咽干口燥；水归肾部，恶寒盗汗遗精?

金肺木肝，土乃病侵脾胃；衰轻旺重，动则煎迫身躯?

坤腹干头，兑必喉风咳嗽；艮手震足，巽须瘫痪肠风?

螣蛇心惊，青龙则酒色过度；勾陈肿胀，朱雀则言语颠倒?

白虎损伤，女子则血崩血晕；玄武忧郁，男人则阴症阴虚?

鬼伏卦中，病来莫觉，官藏世下，病起如前?

若伏妻财，必是伤饥失饱；如藏福德，定然酒醉耽氵㸒?

父乃劳伤所致，兄为气食相侵?

官化官，新旧两病；鬼化鬼，迁变百端?

化出父书在五爻，则途中遇雨；变成兄弟居三位，则房内伤风?

本官为在家得病，下必内伤；他卦为别处染灾，上须外感?

上实下空，夜轻日重；动生变克，暮热朝凉?

水化火，火化水，往来寒气；上冲下，下冲上，内外感伤?

火鬼冲财上临，则呕逆多吐；水官化土下直，则小便不通?

若患牙疔，兄鬼金连大煞；如生脚气，震宫土化木星?

鬼在离宫化水，痰火何疑；官来干象双木，头风有准?

震遇螣蛇仍发动，惊悸颠狂；艮逢已午又交重，痈疽疮毒?

卦内无财，饮食不纳；间中有鬼，胸膈不宽?

鬼绝逢生，病体安而复作；世衰入墓，神思困而不清?

应鬼合身，缠染他人之症；世官伤用，重发旧日之灾?

用受金伤，肢体必然酸痛；主遭木克，皮骨定见伤残?

火为仇，则喘咳之灾；水来害，则恍惚之症?

空及第三，此病须知腰软；官伤上六，斯人当主头疼?

财动卦中，非吐则泻；木与世上，非痒即疼?

【原文】人孰无常？疾病无常；事孰为大？死生为大

【解读】凡占疾症，以官鬼爻为轻重；得病根由，独发之爻亦可推之。

【原文】火属心经，发热咽干口燥；水归肾部，恶寒盗汗遗精；金肺木肝，土乃病侵脾胃。衰轻旺重，动则煎迫身体

【解读】鬼爻属火，心经受病，其症必发热、咽干、口噪类；属水肾经受病，其症必恶寒、盗汗、或遗精白浊类；属金肺经受病，其症必咳嗽、虚怯或气喘痰多类；属木肝经受病，其症必感冒风寒，或四肢不和类；属土脾经受病，其症必虚黄、浮肿或时气瘟疫类。或鬼爻衰弱则安卧，发动则烦躁之类也。

【原文】坤腹、乾头，兑必喉风咳嗽；艮手、震足，巽须瘫痪肠风

【解读】鬼在坤宫，腹中有病，火鬼必患腹疾；水鬼腹中疼痛；动化财或化水鬼必泻痢；土鬼则是食积痞块或痧胀蛊症；木鬼绞肠痧痛，或大肠有病；金鬼胁肋疼痛，在上胸痛，在下腰痛。此鬼在坤宫断，余卦类推之。

【原文】螣蛇心惊，青龙则酒色过度；勾陈肿胀，朱雀则言语颠倒；白虎损伤，女子则血崩血晕；玄武忧郁，男人则阴症阴虚

【解读】螣蛇鬼则坐卧不安，心神不定；青龙鬼则酒色过度，虚弱无力；勾陈鬼胸满肿胀，脾胃不和；朱雀鬼狂言乱语，身热面赤；白虎鬼跌打气闷，伤筋损骨，女人血崩血晕，产后诸症，盖白虎血神故也；玄武鬼色欲太过，郁闷在心，在本宫主阴虚，化子孙男子阴症阴虚，盖玄武暗昧之神故也。断宜通变。

【原文】鬼伏卦中病来莫觉，官藏世下症起如前

【解读】遇官鬼不出现必隐藏，得症不知何由；官鬼伏在世下，必是旧症复发。

【原文】若伏妻财，必是伤饥失饱；如藏福德，定然酒醉耽氵㸒。父乃劳伤所致，兄为食气相侵

【解读】鬼伏财下，必是伤食，或因财物起因，或因妇女得病。鬼伏子下，必是酒醉过渡，或恣行房事，夏或过于风凉，冬或多着裘帛，或过服补药所致。鬼伏父下，必是劳心劳力，忧虑伤神，或因动土所致，或因尊长得病。鬼伏兄下，必因口舌争竞，停食感气，或有咒诅得病。

【原文】官化官新旧两病，鬼化鬼迁变百端

【解读】卦中现有官爻而又变出官爻，主新旧两病也。又如官爻化进神则病增，或退神则病减。

【原文】化出文书在五爻，则途中遇雨；变成兄弟居三位，则房内伤风

【解读】化出父母，必在修造之处得病，若在五爻属水，则在途中冒雨而得也。如化兄弟，必因口舌呕气或是伤食；若在三爻，必房中脱衣露体感冒风寒。若化子孙，则是在僧道寺院或渔猎游戏。化财伤食，或因妻奴或因买卖。以上六亲化出官鬼爻，亦依此断。

【原文】本宫为在家得病，下必内伤；他卦为别处染灾，上须外感

【解读】鬼在本宫，家中得病，在下三爻，必是内伤症候。官在外宫外方得病，更在上三爻，必是外感风邪。上下有鬼，内伤兼外感，症得不一。

【原文】上实一空，夜轻日重

【解读】鬼在内宫，病必夜重；鬼在外卦，病必日重。若卦有二鬼，一旺一空或一动一静，必日轻夜重也。

【原文】动生变克，暮热朝凉

【解读】凡动爻为始，变爻为终，若动爻生扶用爻，而变爻刑克用爻者，必朝凉暮热，日轻夜重。动生变克反此断。

【原文】水化火，火化水，往来寒热

【解读】水化火，火化水，不拘鬼爻，但有干犯主象者，皆是寒热往来之症，卦有水火二爻俱动亦然。水旺火衰，寒多热少，倘水受伤，火得助，则常热乍寒也。坎宫火动，内寒外热，离宫水动，皮寒骨热；若带日辰，必是虐疾。

【原文】上冲下，下冲上，内外感伤

【解读】上下有鬼，病必内外两感；俱动俱静者，一同受病；二鬼自冲者，适感而适愈也。

【原文】火鬼冲财上临，则呕逆多吐

【解读】火性炎上，财为饮食，故占病遇火鬼动克外财，必是呕吐，重则反胃不食。

【原文】水官化土下直，则小便不通

【解读】水官化出回头克，在本宫初爻是小便不通，属阴是大便不通；阳宫阴象，阴宫阳象，二便俱不通。若加白虎阳爻，是尿血，阴爻是泻血，白虎血神故也。带刑害是痔漏症。

【原文】若患牙疔，兑鬼金连火煞

【解读】鬼在兑宫，品中有病，若金鬼化忌神，或忌神化金鬼，必患牙疔，不化忌神则是齿痛。静鬼逢冲齿必动摇。

【原文】如生脚气，震宫土化木星

【解读】鬼在震宫，病在足，加勾陈足必肿，加白虎必折伤破损。土鬼化木则患脚气，木鬼酸痛麻木，水鬼是湿气，火鬼必生疮毒，金鬼是脚骱膝痛、骨痛或刀刃所伤类。

【原文】鬼在离宫化水，痰火何疑；官来乾象变木，头风有准；震遇螣蛇仍发动，惊悸颠狂；艮逢巳午又交重，痛疽疮毒

【解读】离宫鬼化水爻，痰火症候，水动化鬼亦然。乾宫鬼化木爻，头风眩晕，木动变鬼亦然。震在外卦勿以脚断，可言其病坐卧不宁，心神恍惚，盖震主动故也。更加螣蛇发动，必是颠狂惊痫之病，小儿乃惊风也。逢冲则有逾墙上屋之患。艮逢火鬼必生痈疽，若遇变出土鬼，可言浮肿蛊胀等症。余可类推。

【原文】卦内无财，饮食不纳

【解读】财主饮食，若遇空亡，饮食不纳，若不上卦，不思饮食。

【原文】间中有鬼胸膈不宽

【解读】世应中间即病入胸膈处也，官鬼临之，必然痞塞不通。金鬼胸隔骨痛，土官饱闷不宽，木鬼心庠嘈杂，水鬼痰饮填寒，火鬼多是心痛。若化财爻或财爻化鬼，必是宿食未消，以致胸膈不利。

【原文】鬼绝逢生，病体安而复作

【解读】官鬼逢绝，其病必轻，如遇生扶，谓之绝处逢生，其病必将复作。

【原文】世衰入墓，神思困而不清

【解读】世爻入墓，病必昏沉。旺相有气，则懒于行动，衰则不言不语，是怕明喜暗，不思饮食，爱眠怕起，懒开目，更坐阴宫必是阴症。用爻入墓、鬼墓临用、原神入墓，皆依此法断。

【原文】应鬼合身，缠染他人之症

【解读】应临官鬼刑克合用爻，必因探访亲友病而缠染也。鬼爻属土，是时行疫症；用爻临应，必然病卧他家。

【原文】世官伤用，重发旧日之灾

【解读】大抵官爻持世，必然原有病根，伤用必是旧病复发，否则必难脱体。卦身持鬼，亦是旧病。

【原文】用受金伤，肢体必然酸痛；主遭木克，皮骨定遭伤残；火为仇则喘咳之灾；水来害则恍惚之症

【解读】如金动来克，则木爻受伤，支节酸痛；木动来克，则土爻受制，皮骨伤损。余可类推。

【原文】空及第三，此病须知腰软

【解读】第三爻如值旬空，为腰软；或旺相而生，为腰痛。不空而遇动爻日辰官鬼冲克者，乃闪腰痛也，动爻亦然。鬼在此爻者，亦主腰痛。

【原文】官伤上六，斯人当主头疼

【解读】不唯官鬼克伤上六而头疼，即如官鬼所临之处，亦有病也。如官鬼克间爻，或临间爻，皆主胸膈不利，忌神亦然。余可类推。

【原文】财动卦中非吐则泻

【解读】财爻动临上卦主吐，动临下卦主泻，若逢合住，则欲吐不吐、欲泻不泻。

【原文】木兴世上，非痒即疼

【解读】寅卯二爻属木，寅木主痛，卯主痒。







10章 病体

既明症候，当决安危?

再把爻神搜索个中之玄妙，重加参考方穷就里之精微?

先看子孙，最喜生扶拱合；次观主象，怕逢克害刑冲?

世持鬼爻，病纵轻而难愈；身临福德，势虽险而堪医?

用壮有扶，切恐太刚则折；主空无救，须防中道而殂?

禄系妻财，空则不思饮食；寿属父母，动则反促天年?

主象伏藏，定主迁延乎岁月；子孙空绝，必乏调理之肥甘?

世上鬼临，不可随官入墓；身临福德，岂宜父动来伤?

鬼化长生，日下正当沉重；用连鬼煞，目前必见倾危?

福化忌爻，病势增加于小愈；世挠兄弟，饮食减省于平时?

用绝逢生，危而有救；主衰得助，重亦何妨?

鬼伏空亡，早备衣冠防不测；日辰带鬼，亟为祈祷保无虞?

动化父来冲克，劳役堪忧；日加福去生扶，药医则愈?

身上飞伏双官，膏盲之疾；命入幽冥两墓，泉世之人?

应合而变财伤，勿食馈来之物；鬼动而逢日破，何妨见险之虞?

欲决病痊，当究福神之动静；要知命尽，须详鬼煞之旺衰?

【原文】既明症候，当决安危，再把爻神搜索；个中之玄妙，重加参考，方穷就里之精微。先看子孙，最喜生扶拱合

【解读】子孙能克制鬼煞，古人谓解神，又名福德。占病又为医药，卦中无此财鬼无制，服药无效验，祷神不灵，所以先宜看此。推占父母丈夫病不宜子孙发动，动则伤克夫星，又克伤父母之原神也。

【原文】次观主象，怕逢克害刑冲

【解读】主象即用神也，如占夫以官为用神，占妻以财为用神类。如遇刑冲克害，即病人受病磨折，故怕见之。克害处若得生扶，必不至死。

【原文】世持鬼爻，病纵轻而难疗

【解读】占自病怕鬼持世，必难脱体。

【原文】身临福德，势虽险而堪医

【解读】月卦身乃一卦之体，子孙临之，决然无虞，纵然病势凶险，用药可以痊愈。

【原文】用壮有扶，切恐太刚则折

【解读】凡用神临月建，又得日辰生扶拱合，再遇动爻生扶者，乃太刚则折之兆，最怕原神又值月建，必凶；若有日辰动爻刑克，则不嫌其旺矣。所谓“太过者损之斯成”也。

【原文】主空无救，须防中道而殂

【解读】非独指空而言也。凡主象墓绝空破，有救者无妨，无救者必死。救者，生扶拱合也。

【原文】禄系妻财，空则不思饮食；寿属父母，动则反促天年

【解读】占病以妻财为食禄，卦若无财或落空亡，乃是不思饮食。父母爻动，占病所忌，以其克制福神，官煞能肆其虐故也，主服药无效，故云反促天年。占兄弟病反宜动也。

【原文】主象伏藏，定主迁延乎岁月

【解读】用爻不上卦，纵有提拔扶引者，必待其值日出露，或久病必待其值年值月方愈，故曰定主迁延日月也。

【原文】子孙空绝，必乏调理之肥甘

【解读】子孙固为药，又为酒肉，若临死绝，或在空亡，或不上卦，病中必无肥甘调理。或日辰或应爻带子孙生合用爻者，必有人馈送食物资养。

【原文】世上鬼临，不可随官入墓

【解读】凡占自己病，若世上临鬼入墓于日辰，或化入墓库于爻，固非吉兆，世爻持鬼墓发动亦凶。

【原文】身临福德，岂宜父动来伤

【解读】占病以子孙为解神，身临之大吉之兆。如父母动来克伤，仍为不美，如父母有制无妨。

【原文】鬼化长生，日下正当沉重

【解读】鬼爻发动，病势必重，若鬼化入长生 ，乃一日重一日之象。

【原文】用连鬼煞，目前必见倾危

【解读】“连”字当作“变”字解。今术家以用神变出官鬼者，断其病必死，是以词害义矣。孰知鬼煞者是忌神也，用连鬼煞，即指用化回头克耳。用神变回头克，而无日月动爻解救者，目前立见其危也。

【原文】福化忌爻，病势增加于小愈

【解读】子孙发动制伏官鬼，其病必减，若化回头克坏子孙，必因病势小愈不能谨慎，以致复加沉重，子孙化官爻亦然。

【原文】世持兄弟，饮食减省于平时

【解读】兄弟持世，饮食必减，其病亦因多食而得。

【原文】用绝逢生，危而有救

【解读】凡用爻逢绝，如得卦中动爻相生，谓之绝处逢生，凶中回吉之象，虽危有救。用神不宜太弱，弱则病人体虚，力怯难痊。若得日辰动爻生合扶助最吉，纵有十分重病，亦不致死也。

【原文】主衰得助，重亦何妨

【解读】用神不宜太弱，弱则病人体虚力怯难痊，若得日辰动爻生合扶助，最吉，纵有十分重病，亦不致死。

【原文】鬼伏空亡，早备衣冠防不测

【解读】此两句唯言父母、官府、丈夫病，如遇官爻伏而又空者，须防不测。

【原文】日辰带鬼，亟为祈祷保无虞

【解读】如日辰带官鬼生合世爻或用爻者，当为祈祷，看其生合者是何等神。如生合青龙父母，是花幡香愿，勾陈则土地城隍，朱雀则香灯口愿，螣蛇则百怪惊神，白虎则伤司五道，玄武则玄帝北阴。阳象阳爻是神，阴象阴爻是鬼。今陈大略，后有《鬼神章》尽细，阅之照断方是，切不可妄断！

【原文】动化父来冲克，劳役堪忧

【解读】卦中父母爻动来冲克用爻，或用爻动变父母不冲克者，宜自减少劳碌，不然病即反复，又加沉重矣。

【原文】日加福去生扶，药医则愈

【解读】日辰临子孙生扶拱合用爻，必得药力而愈。

【原文】身上飞伏双官，膏肓之疾

【解读】身者卦身及用神也。如身爻上已临官鬼，又他爻动而飞入身上来者，或身之前后夹有官鬼，或用爻前后夹有官鬼，或世上有鬼而身上又有鬼，皆谓之双官夹用夹身，大象不死，亦是沉困考终之疾也。即如子病吉凶，得恒卦，三五爻皆是官爻，午火子孙居其四爻，鬼之中是也。余仿此。

【原文】命入幽冥两墓，泉世之人

【解读】以卦看有鬼墓，以世看有世墓，以用神看有主墓，凡遇此三墓出现卦中者，人皆见之，其墓为明；变入墓中者，人所不见，其墓为幽。不拘明幽，病主危困。或世爻用爻被官鬼两头夹之，或见有两重鬼墓夹身者，必死。得日辰动爻冲破墓爻，庶几无事。

【原文】应合而变财伤，勿食馈来之物

【解读】应爻动来生合用爻，当有问安之人，带财福必有馈送，兄弟则清访而已。若应虽生合，而用爻或变妻财，或被财爻刑冲克害用神者，倘馈送切宜忌食，否则反生伤害。若占长辈，尤宜忌之。

【原文】鬼动而逢日破，何妨见险之虞

【解读】官爻发动，或忌神发动，其祸成矣。若得日辰动爻冲之，谓已冲散，主其病虽凶而不死。

【原文】欲决病痊，当究福神之动静；要知命尽，须详鬼煞之旺衰

【解读】读是篇者不可以词害义。福神者，其义轻于子孙而重于原神也；鬼煞者，其理在于忌神而不在于官鬼也。凡占病，如遇原神旺动，即使用神空破伏藏者，其病可愈；如遇忌神旺动，即使用神出现不空破者，禄命当尽矣！







11章 医药

病不求医，全生者寡；药不对症，枉死者多?

欲择善者而从之，须就蓍人而问也?

应在医人，空则瞷亡而不遇；子为药饵，伏则扞格以无功?

鬼动卦中，眼下速难取效；空临世上，心中强欲求医?

官临福衰，药饵轻而病重；应衰世旺，病家富而医贫?

父母不宜持世，鬼煞岂可临身?

官化官，病变不一；子化子，药食不精?

福化忌效，误服杀身之恶剂；应临官鬼，防投增病之药汤?

鬼带日神，定非久神；应临月建，必是官医?

世下伏官子动，则药虽妙而病根常在；衰中坐鬼身临，则病虽轻而药力难扶?

父若伏藏，名虽医而未谙脉理；鬼不出现，药总用而不识病源?

主绝受伤，卢医难救；父兴得地，扁鹊无功?

察官爻而用药，火土寒凉；验福德以迎医，丑寅东北?

水带财兴，大忌鱼鲜生冷；木加龙助，偏宜舒畅清怀?

财合用神居外动，吐之则痊；子逢火德寓离宫，炙之则愈?

坎卦子孙必须发汗，木爻官鬼先要疏风?

用旺有扶休再补，鬼衰属水莫行针?

福鬼俱空，当不治而自愈；子官皆动，宜内补而外修?

卦动两孙，用药须当间服；鬼伤二间，立方须用宽胸?

父合变孙，莫欲闭门修养；五兴化福，可用路遇医人?

世应比和无福德，须用更医；财官发动子孙空，徒劳服药?

凡占医药者，须诚心默祷，用何人，药有效无效，不必说明姓氏，卜家据此章而断，自无荐医之弊，则诚无不格，卦无不验矣！岂非彼此心乎！

【原文】病不求医全生者寡，药不对症枉死者多，欲择善者而从之，须就蓍人而问也。应作医人，空则瞷亡而不遇；子为药饵，伏则扞格以无功

【解读】凡卜医药，以子孙爻为药饵，以应爻为医生。如子孙受伤或墓绝，或官爻生旺，是药不对症，必不能去病。如应爻旬空，医生非它出不来，定用药无效。

【原文】鬼动卦中，眼下速难取效

【解读】占药要鬼爻安静无气，若发动，虽有妙药时，难以取效，待鬼爻墓绝日用药，方始有效。

【原文】空临世上，心中强欲求医

【解读】世爻空亡，必得专心求医，或自不相信他，虽请彼看，亦不用其药石。

【原文】官临福衰，药饵轻而病重

【解读】官爻无气，子孙旺相，药能胜病，服之有效。若子孙休囚，官爻旺相者，乃是药轻病重，服之无功。

【原文】应衰世旺，病家富而医贫

【解读】世为病家，应为医家，相合相生，非亲即友。若应旺世衰，病家贫乏，医必富，应衰世旺反此断。

【原文】父母不宜持世，鬼煞岂可临身

【解读】卦身与世爻皆不宜临官临父，遇之则药不效。

【原文】官化官病变不一，子化子药杂不精

【解读】此言官爻化进神症候不一，或病势不定，化退神反此断。子孙乃占药用神，如子孙化进神而药有效，如化退神及伏吟卦，不可服此剂。

【原文】福化忌爻，误服杀身之恶剂

【解读】盖有动则有变，变出父母回头来克，难伤官鬼，必致用药伤命。

【原文】应临官鬼，防投增病之药汤

【解读】应临官鬼，必非良医，更来刑克身世用神，须防误药损人。或临忌爻，或化官鬼，皆不宜用此人之药。

【原文】鬼带日辰定非久病

【解读】鬼带日辰动出卦中者，必是日下暴病；若日辰虽是官爻，不现卦中则不然，可言其病眼下正炽，必须过此方可用药。

【原文】应临月建必是官医

【解读】应持太岁必世医，持月建日辰必是官医，更待月日临子孙，用药神效。应临子孙乃专门医士，可托之。

【原文】世下伏官子动，则药虽妙而病根常在

【解读】大抵自占病遇鬼伏世下，或占他人病遇鬼伏用爻下，其病不能断根，日后恐再发也。

【原文】衰中坐鬼身临，则病虽轻而药力难扶

【解读】卦身虽临衰弱之鬼，缠绵难愈之象，或主象身临官墓者亦然。

【原文】父基伏藏，名虽医而未谙脉理

【解读】卦中父动，子孙不能专权固非吉，然又不可无，宜静不宜动，何也？盖人气脉皆属父母，故占医或无此爻，必是草泽医人，虽然用药，而脉理未明也。

【原文】鬼不出现，药纵用而不识病源

【解读】官鬼为病，出现则易受克制，用药有效。或不上卦，其病隐伏，根因不知，症候莫决，率意用药，亦难取效。

【原文】主绝受伤，卢医难救

【解读】主象若遇休囚墓绝，或变入墓绝，再有克伤者，虽良医不能救也。

【原文】父兴得地，扁鹊无功

【解读】父母发动子孙受伤，药必不效。若得子孙有气，日辰动爻克父母，必须多服有功。

【原文】察官爻而用药，火土寒凉

【解读】火土官爻，其病必热，宜用凉药攻之；金水官爻，其病多寒，必温热之剂治之，如水必寒、土必凉、火必热、金必温等剂是也。又如火鬼在生旺之地，又遇生扶，必用大寒之药攻之；水鬼在生旺之地，又遇合住者，须用大热之药；如火鬼在阴宫阴爻，乃是阴虚火动之症，可用滋阴降火之药；火鬼在阳宫内卦，乃是血气虚损之症，可用补中益气之药。宜通变，余仿此。

【原文】验福德以迎医，丑寅东北

【解读】凡占服药，须看子孙何爻，便知何处医人可治。如在子爻宜北方医人，丑爻东北方医人类。又如寅爻子孙五行属木，其医是木旁草头姓名，或是虎命者，虽非东方，皆能医治，余仿此。

【原文】水带财兴，大忌鱼鲜生冷

【解读】财为饮食，资以养生，然动则生助鬼爻，反为所害。若更属水，必忌鱼鲜生冷等物，药治见功。如值木爻，忌食动风之物，值火忌炙炊热物，值金忌坚硬咸物，值土忌油腻滑物。财如不动，不可妄言。又忌鬼爻生肖物，如丑忌牛、酉忌鸡类。余仿此。

【原文】木加龙助，偏宜舒畅情怀

【解读】青龙为喜悦之神，更临木爻生合世爻主象，病人必抛却家事，放宽怀抱，然后服药有功。

【原文】财合用神居外动，吐之则愈

【解读】财在外宫主吐，若得生合用爻，以药吐之则愈。

【原文】子逢火德寓离宫，炙之则痊

【解读】子孙属火，又在离宫，宜用热药疗之，或用艾炙则愈。

【原文】坎卦子孙必须发汗，木爻官鬼先要疏风

【解读】子孙属水或在坎宫发动，皆宜表汗，官鬼属木，先散风邪用药有效。

【原文】用旺有扶休再补，鬼衰属水莫行针

【解读】用爻休囚墓绝，必补药方有效；若用爻得时旺相，又有生扶合助，须用克伐之药治之，若再补则反害矣。子孙属金，利用刀针；鬼爻属水而用刀针，则金能生水，反助病势。土鬼忌用热药，木鬼忌用寒药，火鬼忌用风药，金鬼忌用丸药。

【原文】福鬼俱空，当不治而自愈；子官皆动，宜内补而外修

【解读】占病子官二爻俱空，乃吉兆也，或俱衰静无冲无并者，其病自愈，不用服药。若二爻俱动，此非药不对病，乃是神祟作祸，故曰无功，必须祈祷服药方得病痊，俗所谓外修内补也。

【原文】卦动两孙，用药须当间服

【解读】卦有二爻子孙发动，用药不必连服，以其分权故也。或用两般汤药，间服之则效矣。

【原文】鬼伤二间，立方须用宽胸

【解读】官鬼动来冲克间爻，或鬼在间爻动，必然胸膈不利，须用宽胸之药。逢兄弟发动，则是气逆，治宜调气。

【原文】父合变孙，莫欲闭门修养

【解读】卦中福官衰静，若有父母动来生合世身主象者，不须服药，宜居僻静，闭门修养。

【原文】五兴化福，可用路遇医人

【解读】如卦中第五爻变出子孙，不须选医服药，不如路遇草医能治。若子孙不现，而日辰临子孙生合者，意外自有医生可治也。

【原文】世应比和无福德，须用更医

【解读】世应比和，卦无福德，此药无损无益，须更换医人方可得痊。

【原文】财官发动子孙空，徒劳服药

【解读】财官俱动，其势已凶，子孙又空，服之无益。

【原文】凡占医药者，须诚心默祷，用何人药有效无效，不必说明姓氏。卜家据此章而断，自无荐医之弊，则诚无不格，卦无不验矣，岂非彼此安心乎？







12章 鬼神

僥福鬼神，乃当今之所尚，祷尔上下，在古昔而皆然，不质正于易爻，亦虚行乎祀典?

先看卦内官爻，便知鬼神情状?

旺神衰鬼，方偶干巽，堪推阴女阳男，老幼旺衰可决?

若在干宫，必许天灯斗愿，如居兑卦，定然口愿伤神?

坎是北朝，艮则城隍宅土，离为南殿，坤则土地坟陵，震恐树神，或杖伤之男鬼，巽必缢死，或颠仆之阴人?

八卦仔细推详，诸鬼自能显应?

更值勾陈，必有土神见碍；如临朱雀，定然咒诅相侵?

白虎血神，玄武则死于不明之鬼；青龙善愿，螣蛇则犯乎施相之神?

金乃伤司，火定媵神香愿；木为枷锁，水为河泊之神?

若见土爻，当分厥类?鬼墓乃伏尸为祸，财库则藏神不安?

修造动土，必然煞遇勾陈；口舌起因，乃是土逢朱雀?

或犯井神，水在初爻遇鬼；或干司合，火临二位逢官?

若在门头，须犯家堂部属；如临道上，当求五路神祗?

四遇世冲，鬼必出门撞见；六逢月合，神须远地相干?

鬼克身，冤家债主；主克鬼，妻妾阴人?

我去生他，卑幼儿童僧道；他来生我，主宗尊长爹娘?

无生合克刑，必是兄弟朋友?刑不善终，绝则无祀?

如临日月，定然新死亡灵；自入墓刑，决是狱中囚犯?

旁爻财合，必月下之情人；应位弟生，乃社中之好友?

化出鬼爻临玄武，则穿窬之鬼；变成父母遇螣蛇，则魇魅之精?

太岁鬼临，乃祖传之旧例；日辰官并，是口许之初心?

持世则未酬旧愿，伏为有口无心；变财乃不了心斋，空则有头无尾?

鬼在宅中，住居不稳，官临应上，朝向不通．

兑卦金龙千佛相，坎宫木动犯划舟?

水土交加在干宫，则三元大帝； 火金互动于兑卦，为五道伤官?

三空无香火之堂，怪动有不祥之祸?

龙遇文书独发，经文可断； 蛇逢官鬼属阴，梦寐难当?

动入空中值鬼，恐失孝思之礼； 静居宅上临木，家停暴露之棺?

【原文】徼福鬼神，乃当今之所尚，祷尔上下，在古昔而皆然。不质正于易爻，亦虚行乎祀典。先看卦内官爻，便知鬼神情状

【解读】官鬼能为祸福，故观此可知其情状也。

【原文】旺神衰鬼，方寓乾巽堪推；阴女阳男，老幼旺衰可决

【解读】凡鬼爻旺相是神，休囚是鬼，阳为神为男，阴为鬼为女。乾宫西北方，巽宫东南方之鬼也。

【原文】若在乾宫，必许天灯斗愿；如居兑卦，定然口怨伤神。坎是北朝，艮则城隍宅土；离为南殿，坤则土地坟陵。震恐神煞杖伤之男鬼，巽必缢死或颠仆之阴人。八卦仔细推详，诸鬼自能显应

【解读】此以八卦推之，乾象为天神，在此宫属火，宜许点天灯斗愿类。

【原文】更值勾陈，必有土神见得；如临朱雀，定然咒诅相侵。白虎血神，玄武则死于不明之鬼；青龙善愿，螣蛇则犯乎施相之人

【解读】此以六神推之。勾陈职专田土，鬼爻临之，乃是土神为祸类。

【原文】金乃伤司，火定灶神香愿；木为枷锁，水为河泊之神

【解读】此以五行推之。金乃刀兵所伤之鬼，旺是伤神，衰是伤鬼类。

【原文】若见土爻当分厥类

【解读】土鬼阴爻是阴土，阳爻是阳土，或从木化是木头土，临应冲世是飞来土，若日月动变者，五方土类也。

【原文】鬼墓乃伏尸为祸，财库则藏神不安

【解读】鬼爻属金，卦有丑动是金墓；妻财属木，卦有未动是木墓。余仿此。

【原文】修造动土，必然煞遇勾陈；口舌起因，乃是土逢朱雀

【解读】此亦土鬼也，如勾陈，必因修造动土以致不安。

【原文】或犯井神，水在初爻遇鬼；或干司命，火临二位逢官；若在门头，须犯家堂部属；如临道上，当求五路神祗。四遇世神，鬼必出门撞见；六逢月合，神须远地相干

【解读】水鬼临于初爻断井神，火鬼临于二爻断司命，如鬼临三爻断家堂，如临五爻断路头五圣，临四爻断出门撞祟，临六爻断远处染邪。

【原文】鬼克身冤家债主，身克鬼妻妾阴人。我去生他，卑幼儿童僧道；他来生我，宗祖尊长爹娘。若无生合克刑，必是兄弟朋友

【解读】此以卦身推之。鬼生卦身为父母，卦身生鬼为子孙，鬼克卦身为冤仇，卦身克鬼为妻妾，二者比合为兄弟朋友姊妹之鬼。

【原文】刑不善终，绝则无祀

【解读】鬼带刑爻，必非善终之鬼，当以五行所属推其何死鬼；不上卦看伏何爻下，便知是何鬼祟，如伏父下为家先，伏福下为小儿类。

【原文】如临日月，定然新死亡灵

【解读】卦无官鬼而日辰是鬼者，必然新死亡灵为祸。若日辰是鬼，而卦中又有鬼，是近日新许之愿未酬也。

【原文】自入墓刑，决是狱中囚犯

【解读】如未日占卦，得木爻官鬼入墓，必是死于囹圄囚狱之鬼；旺相发动则是庙神。

【原文】旁爻财合，必月下之情人；应位弟生，乃社中之好友

【解读】财爻动合鬼爻，或财化鬼、鬼化财，自相作合者，必与病人私通之人为祸。

【原文】化出鬼爻临玄武，则穿窬之鬼；变成父母遇螣蛇，则魇魅之精

【解读】鬼动化出六亲，即以化出者断，如化兄为朋友、兄弟、妯娌类。若化鬼加玄武，必是盗贼；化父母是伯叔六亲；加螣蛇，乃其家因匠人造作魇魅，以致人口不安；父化官，虽非螣蛇，亦是匠人作弊。

【原文】太岁鬼临，乃祖法之旧例；日辰官并，是口许之初心

【解读】若太岁日辰俱官，则目下许酬祖先例未完。

【原文】持世则来酬旧愿，伏为有口无心；变财乃不了心斋，空则有头无尾

【解读】鬼爻持世，有旧愿宜酬类。

【原文】鬼在宅中居住不稳，官临应上朝向不通

【解读】内卦第二爻为宅若动鬼临之，住宅不安，常有疾病；若应爻临鬼，其宅朝向不利，宜改作为喜。

【原文】兑卦金龙干佛像，坎宫木动犯划舟

【解读】金在兑宫发动，金身佛像；木在坎宫发动，舟辑之象。

【原文】水土交加在乾宫，则三元大帝；火金互动于兑卦，为五道伤官

【解读】三官；天地水三官，乾宫土水互化遇官爻者是也。五道乃刀剑之神，在兑宫互相发动而遇官鬼者是也。

【原文】三空无香火之堂，怪动有不祥之祸

【解读】三爻空，其家不奉香火。怪爻四季月，初六爻是仲月，二五爻是孟月，三四爻是季月。临父母必有怪器，加玄武是盗人之物，凡遇此爻动，虽非鬼爻，必是怪事。螣蛇又动临鬼爻，然后可言妖怪。

【原文】龙遇文书独发，经文可断

【解读】如父母独发，乃祖宗求祀，临青龙则有善愿经文。

【原文】蛇逢官鬼属阴，梦寐难当

【解读】鬼临螣蛇，必有虚惊怪异，若在阴宫阴象则有梦寐，冲克世爻用爻，必梦中所见神祟。

【原文】动入空中值鬼，恐失孝思之礼

【解读】官爻动空化空，皆主先亡中有失祀礼。若在他宫外卦，则是眷中曾会祀礼不设其位。

【原文】静居宅上临木，家停暴露之棺

【解读】本爻官鬼静临二爻，或木鬼伏于父母下，其家必然停柩不安。







13章 种作

农为国本，食乃民天，五谷不同，执识异宜而布种一年，关系全凭卦象以推详，旺相妻财，丰登可卜，空亡福德，损耗难凭?

父母交重，耘耔徒知费力；兄爻发动，年时莫望全收?

鬼在旺乡遇水神，而禾苗渰腐； 官居生地加火煞，而稼穑焦枯?

土忌克身，水旱不调之岁；金嫌伤世，螟蝗交括之年?

木则风摧，静须榖　；生扶合世，方许无虞?

二爻坐鬼，必难东作于三春；五位连官，定阻西成于八月?

初旺则种子有余，四空则耕牛未办?

应爻生合世，天心符合人心；卦象叠财爻，多争壅如少壅?

日带父爻，一倍功夫一倍热；财临帝旺，及时耕种及时收?

要知始终吉凶，但看动爻变化； 欲识栽培可否，分详子位持临?

世值三刑，农须带疾；爻逢两鬼，地必同耕?

父在外爻水辅，地虽高而潮湿； 父居内卦日生，田固小而膏腴?

父化父，一丘两段；冲汫冲，七坎八坑?

阳象阳爻，此地必然官斗则；或空或动，其田还恐属他人?

坐落胎养，开辟未久；变成福德，沟洫分明?

若是坎宫，必近江湖之侧；若伏兄弟，乃租乡邻之田?

【原文】农为国本，食乃民天；五谷不同，孰识异宜？而布种一年关系，全凭卦象以推详。旺相妻财，丰登可卜

【解读】妻财为农家之本，凡占种作，先看财爻现与不现，有伤无伤，便知吉凶。然此一爻虽不可无，亦不宜动，动则官鬼有气，终有损耗。若变出福爻则吉。

【原文】空亡福德，损耗难凭

【解读】子孙为原神，最喜生旺发动为吉，若遇空亡则财无生气，官鬼当权，定多损耗。

【原文】父母交重，耘籽徒知费力

【解读】父母为辛勤劳苦之神，动则必主费力，收成亦减分数。

【原文】兄爻发动，年时莫望全收

【解读】兄弟劫财，大怕发动；倘得子孙亦动，反许全熟年时。如子孙之爻衰静，莫望全收，又主工本欠缺。

【原文】鬼在旺乡，遇水神而禾苗淹腐

【解读】鬼爻发动，若临水爻冲克身世，禾苗必为淹腐，更逢月建日辰动爻生扶，当有洪水横流之灾。

【原文】官居生地，加火煞而稼穑焦枯

【解读】鬼在生旺之地而临火爻动者，必主缺水；冲克刑克，恐有焦禾杀稼之祸。若有制伏，虽旱无妨。

【原文】土忌克身，水旱不周之岁

【解读】土鬼发动，必主水旱不调，又主里社兴灾，否则田禾欠熟。

【原文】金嫌伤世，螟蝗交括之年

【解读】金鬼发动克世，主有蝗虫，若不伤身伤世，财爻静旺者不为害也。

【原文】木则风摧，静须谷粃，生扶合世，主许无虞

【解读】木爻发动伤克世身，所种之物必遭恶风摧挫；若化水爻，或与水兴同发，当有风潮颠没之患。木鬼不动亦主虚粃，盖木爻乃五谷主星，更若福静财衰，必主秀而不实，财福动空化空，俱是虚粃空好看之象也。

【原文】二爻坐鬼，必难东作于三春；五位逢官，定阻西成于八月

【解读】二爻为内卦之主，五爻为外卦之主，内卦有官，种作时多阻，外卦有官，收成时多阻。若二五爻日辰刑伤，更看何爻受伤，便知何事阻节，如兄弟为口舌，如官爻为官讼疾病。

【原文】初旺则种籽有余，四空则耕牛未办

【解读】初爻旺相，种籽有余，空则欠缺。四爻旺相，牛必强壮，衰空则无，动空化出子孙，或化丑爻而与应爻作合，俱佃他人之牛也。

【原文】应爻生合世，天心符合人心

【解读】当以应为天，以世为地。阴爻生合世爻，治田遇好天；冲克世爻，则凡有所作，非风即雨。

【原文】卦象叠财爻，多壅争如少壅

【解读】卦中财爻重叠太过，不宜多加垩壅；财爻不空、兄弟不动而遇子孙发动者，多壅则多收也。

【原文】日带父爻，一倍工夫一倍熟

【解读】父母若临日辰或坐世上，必主辛勤劳苦，若非勤作决作决然少收，盖一倍工夫则有一倍熟也。

【原文】财临帝旺，及时耕种及时收

【解读】凡遇财在生旺爻上，不宜种作太迟，迟则少收。

【原文】要知始终吉凶，但看动爻变化

【解读】动爻变财福吉，变兄鬼凶；父化兄鬼辛勤不熟，父化财爻福辛勤有收。财化兄、子化官，始则畅茂，终则空虚；兄化财、官化子，先遭伤损，后必如意。若然财旺化子孙，五谷丰登也。

【原文】欲识栽培可否，分详子位持临

【解读】凡卜种植，当指定种籽分占。得子孙持临身世，财爻无刑伤克害，此种是必多收；如官鬼持身世，或父动，或财爻动变兄鬼，定主此种无收。

【原文】世值三刑，农须带疾

【解读】世为治田之人，被日辰动爻刑冲克害最为不利。若带白虎三刑，农夫必然带疾，世持官爻亦然。如朱雀恐涉是非，持兄弟必欠工本，或种作不精。持财福或得财生福合，皆在欢喜。

【原文】爻逢两鬼，地必同耕

【解读】凡卦有两鬼出现，或鬼临应上动来作合，或日辰带鬼爻合世，或被兄弟合并，皆是包揽与人同种也。

【原文】父在外爻水辅地，虽高而潮湿；父居内卦日生田，固小而膏腴

【解读】父母为田，在外卦其田必高，在内卦其田必低；生旺田肥，墓绝田瘦；临木田形必长，临土田形必短；临火是干旱地，临水是潮湿地；临金是白沙地，日辰冲克，人不顾恋；日辰生合，必是好田。

【原文】父化父一丘两段

【解读】卦有两父，或化出父爻见两重，或卦身出现重叠，皆出两处耕种。

【原文】冲并冲七坎八坑

【解读】日辰动爻冲克父爻，其田必不平坦，非七高八低，或六畜伤损，或行人践踏。

【原文】阳象阳爻，此地必然官科则

【解读】父母在阳宫阳爻，是官田科则也。

【原文】或空或动，其田还恐属他人

【解读】父母空亡田种不成，否则必非已产。临世发动，其田必有变更，化入空亡或空合应爻，当卖与人。世临勾陈动，亦主田有更变。

【原文】坐落胎养开辟未久

【解读】胎养言其衰弱也。如父母安静，若遇衰弱之爻动来冲者，乃是新辟之田，父爻自值衰弱动者亦然，或是新置者。若父母持太岁月建，乃是祖遗产业；卦无父母从世化出，自己续置；若财化出者，乃妻家奁田；从兄弟化出，合户之田；从鬼化出，官家田地，不然乃官科则也。应爻化出，必是他人之田。

【原文】变成福德沟洫分明

【解读】父母化出福财，必然沟洫分明，其地亦善，必得高价。化兄田不值钱，或未分析，或与他家之田合段，若系卦身则是与人合种，化官其田不美。

【原文】若是坎宫，必近江湖之侧

【解读】父在乾宫，其田必高，纵在内卦，亦非　下低田；父在坎宫田必傍江湖；父在离宫田边遭旱；父在震巽宫田边必有树木；父在坤宫田在郊外，田心之田也；父在兑宫田边有官沟，或近池沼。

【原文】若伏兄弟，乃租乡邻之田

【解读】此指种租而言。若父爻出现，看父爻则知何人家之田；卦无父母，须看伏在何爻，如伏兄下是邻家之田；若无父而动爻有化出者，是即其人之田也；如财爻化出是妇人之田。余仿此。







14章 蚕桑

既言种植，合论蚕桑，采饲辛苦，只为丝绵?

而养育吉凶悬惑，因凭卜筮于着龟?

初论子孙得地，则蚕苗必利；次凭财位当权，则丝茧多收?

福德要兴，更喜日辰扶助；妻财怕绝，尤嫌动象刑冲?

兄弟临身，叶费而丝还微薄；父母持世，心劳而蚕必难为?

五行如遇官爻，必遭伤损；一卦皆无鬼煞，方始亨佳?

日主冲身，切忌秽人入室；妻财合应，必然污妇临蚕?

子受暗冲，每遇分台须仔细；财无伤克，凡占叶价必腾增?

兄弟入空亡，丝翻白雪；福身临已午，茧积黄金?

父动化财，不枉许多辛苦；官兴变福，亦遭几度虚惊?

卦出干宫，若养夏蚕偏吉利；母居刑地，如言蚕室定崩摧?

蚕茧献功，三合会财局而旺相； 卦宫定位，六爻随动静以推详?

【原文】既言种植，合论蚕桑。禾饲辛苦，只为丝绵。而养育吉凶悬惑，因凭卜于著龟

【解读】诸家以水爻为忌，以火爻为用，孰知卜蚕以子孙为蚕，卜丝以财爻为丝，卜叶以财爻为叶价，至于水火，何忌何喜之有？倘财爻临应，或合应，或与动爻相合之财，皆为养蚕妇女，非丝非价也。宜变通。

【原文】初论子孙得地，则蚕苗必利

【解读】凡占蚕，独以子孙为用，如子孙旺相得地，无刑冲克害，必蚕苗盛利也。

【原文】次凭财位当权，则丝茧多收

【解读】凡占丝茧，独以财爻为用，如财爻旺相，有生合无冲克，自然丝茧多收。

【原文】福德要兴，更喜日辰扶助

【解读】子孙为蚕身，旺相发动，蚕必兴旺。若衰弱，偶得日辰生扶拱合，大吉之象。唯怕父爻及日辰伤克，蚕必有损。

【原文】妻财怕绝，尤嫌动象刑克

【解读】凡占丝绵，如财爻休囚死绝，或日辰动爻刑冲克害，必无好茧亦无好丝；若得生旺有气，不受伤克，可喜大吉也。

【原文】兄弟临身，叶费而丝还微薄

【解读】卦身如临兄弟，必主多费桑叶；克世伤世，必然缺饲，丝绵少收。

【原文】父母持世，心劳而蚕必难为

【解读】父母为子孙为忌神，若临身世，虽或安静，必费收拾，倍加勤劳，然后可望，故言蚕必难为。日月不宜值之。

【原文】五行如遇官爻，必遭伤损

【解读】官鬼发动属金，主有雾露，以至蚕多僵死；属木，主门窗不谨，蚕冒风寒；属水；主食湿叶，以致蚕泄；属火克世，须防火灾，不然火仓太热，不通风气；属土，寒暖失宜，饲叶不均，眼起不齐，或分台迟缓，致蚕沙发热蒸伤等类。

【原文】一卦皆无鬼煞，方始亨佳

【解读】凡卜蚕一事，一卦无官，眠起无变，故云亨佳。

【原文】日主冲身，切忌秽人入室

【解读】遇日辰相冲身世，或应爻动克，须防秽污人带魔入室，解犯蚕花，以致变坏。

【原文】妻财合应，必然污妇临蚕

【解读】妻爻为养蚕妇，临太岁财爻，必是惯家，化子孙必然精致，化父母难为蚕苗，化官鬼有病。财爻化兄弟墓绝，蚕姑当有大难；临子孙胎或化子孙胎，必有孕。若与鬼爻应爻作合者，蚕妇必与外有情，遇有冲克，其事已露。

【原文】蚕子受暗冲，每遇分台须仔细

【解读】子孙为蚕身，出现不动，而至日辰动爻暗冲者，主分台时不加仔细，蚕恐伤损。

【原文】财无伤克，凡占叶价必腾增

【解读】独占叶价贵贱，唯重财爻。若遇动爻日辰相生，后必价贵；或财爻无气，或化入墓绝，皆主叶贱。

【原文】兄弟落空亡，丝翻白雪

【解读】如遇兄弟死绝空伏不动，利有所望。独占丝必好，独占叶必贵。独占财反不旺也。

【原文】福身临巳午，茧积黄金

【解读】是养春蚕，在清明后收蚕苗，立夏后收丝茧，此时春未夏初，最宜子孙临巳午二爻。巳午者言其旺相也。若子孙兴，财会局，大吉之兆。

【原文】父动化财，不枉许多辛苦

【解读】父动克子，此非吉兆，如化财回头克制，不能伤克子孙矣，故曰“不枉许多辛苦”。

【原文】官兴变福，亦遭几度虚惊

【解读】官鬼发动，育蚕必有损耗，若化子孙回头克制，庶几无事，然亦有虚惊。如买出火蚕，养比自收蚕苗更好。

【原文】卦出乾宫，若养夏蚕偏吉利

【解读】蚕有春夏蚕，春蚕者，俗名头蚕也，清明后收蚕苗，立夏后收丝茧；夏蚕者，俗名二蚕也，芒种后收蚕苗，夏至后收蚕茧。此时夏火炎炎，如得子孙爻属水反吉，因乾兑二宫子孙属水，故曰“若养夏蚕偏吉利”也。

【原文】母居刑地，如言蚕室定崩摧

【解读】蚕房以父母论，生旺有气，修治整齐；死绝刑害，崩摧破败；带水自刑，蚕室必漏。父化水、水化父皆作前断。

【原文】蚕茧献功，三合会财局而旺相；对宫定位，六爻随静以推详

【解读】卦有三合，最怕会成父官局，大为不利，盖会局之爻不论四时，皆为旺论。如会父局则伤子孙，如会鬼局则伤兄弟，兄弟乃子孙之原神也。故占蚕得三合财福二局，可作十分吉断。







15章 六畜

道形万物，理总归于一心，易尽三才，占岂遗乎六畜?

惟能精以察之，自得明而着矣！

命在福神，若遇兴隆须长养；利归财位，如逢囚死定轻微?

二者不可相无，一般皆宜出现?

财旺福衰，虽瘦弱而善走；财空福动，总迟钝而可观?

财若空亡，虽利暂时无远力；福临刑害，若非齾鼻定雕疤?

相合财生，必主调良且善；相冲相克，定然顽劣不驯?

要知蹄足身形，须看临持八卦；欲别青黄白黑，须参生克六神?

阴阳有雌雄牝牡之分，胎养为驹犊羔雏之类?

身坐子胎，必是受胎之六畜；福临鬼墓，须知有病于一身?

父动有伤，子绝则徒为劳碌；兄兴不长，福与则反有生扶?

世若空亡，到底终须失望．

逢金生旺，当虑啮人；值土交重，须忧病染?

官加蛇雀，必因成讼成惊；子变兄财，可验食粗食细?

财连兄弟，乃刍豢之失时；子化父爻，必劳心之太过?

福连官鬼，须防窃取之人；鬼化子孙，恐是盗来之畜?

官兄交变，难逃口舌之相侵；日月并刑，岂免死亡于不测?

若占置买，亦宜福动生身；倘问利时，最怕财兴化绝?

或赌或斗，皆宜世旺财兴；或猎或渔，总怕应空福绝?

乳抱者宜胎福生旺而无伤，医治者要父官衰绝而有制?

【原文】道形万物，理总归于一心，易尽三才，占岂遗乎六畜？唯能精以察之，自得明而著矣

【解读】凡占六畜，不可以其本命论之，当以指实一畜而卜，以子孙爻为用神，以财爻为身价断之。

【原文】命在福神，若遇兴隆须长养

【解读】禽虫六畜之命皆属子孙，旺相有气不空，必然长养易大；休囚墓绝决然不济；若不上卦或落空亡，皆不可畜养。

【原文】利归财位，如逢囚死定轻微

【解读】大抵此占唯牛马为力，其他为利而占。然力与利同归财爻，如逢休囚墓绝，则利必薄，气力不多，旺相方为大吉。

【原文】二者不可相无，一般皆宜出现

【解读】无福则难养，无财则利少，财福不空俱出现，六畜相宜。

【原文】财旺福衰，虽痴若而善走；财空福动，纵迟钝而可观

【解读】凡占牛马等物，子孙爻旺相主肥，休囚主瘦，动则强健。财爻旺相则主有力，又主善走，后亦有利。

【原文】财若空亡，虽利暂时无远力

【解读】财爻发动，但不宜化入空亡，必无久远力。

【原文】福临刑害，若非　鼻定凋疤

【解读】子孙爻带刑败等爻，其畜主有破相。　音叶，缺齿也。

【原文】相合相生，必主调良且善；相冲相克，定然顽劣不驯

【解读】子孙生合世爻，六畜驯善，于我有益；若有刑冲克害，必主性劣不驯。

【原文】要知蹄足身形，须看临持八卦；欲别青黄白黑，须参生克六神

【解读】乾为火，坎为耳，震为前足，艮为后足，巽为腰，离为目，坤为腹，兑为口；青龙色青，白虎色白，朱雀色赤，玄武色黑，勾陈螣蛇色黄。凡占要以子孙所临为本身颜色，以他动来生克者断别处有异色。如子孙临玄武在乾宫，而被坤宫动克之，乃是黑身黄足；若被艮宫白虎动克，可言黄身白足，他仿此。凡占克处多于生处，衰处少于旺处，自宜通变。

【原文】阴阳有雌雄牡牝之分

【解读】禽曰雌雄，兽曰牡牝。以子孙属阴属阳，如阳爻子孙，占牛为牡，占马为雄之类是也。

【原文】胎养为驹犊羔雏之类

【解读】马子曰驹，牛子曰犊，羊子曰羔，鸡子曰雏。凡遇子孙胎养临于世爻上，必是此类。

【原文】身坐子胎，必是受胎之畜

【解读】如子孙之胎爻临于身爻上，是有胎之畜，化出胎爻亦是。

【原文】福临鬼墓，须知有病于一身

【解读】福临鬼墓，畜必有病，或被鬼冲，皆主有病也。

【原文】父动有伤，子绝则徒为劳碌

【解读】父母发动，则伤子孙，六畜必有损失，更子孙墓绝无气，必主死亡，牧养亦徒劳碌。

【原文】兄兴不长，福兴则反有生扶

【解读】兄弟发动，六畜不长；若得子孙亦动财爻，财爻则反叨其生扶，主易养利厚。

【原文】世若空亡，到底终须失望

【解读】世爻空亡必不称意，畜之亦有始无终。

【原文】逢金生旺当虑啮人，值土交重须忧病染

【解读】金鬼发动，有蹼脾之患，若克世爻，必难触犯，世爻更绝，必被伤人。木鬼发动，主有结草之病，水鬼发动主有寒病，火鬼发动必主畏热，土鬼发动须防瘟病。

【原文】官加蛇雀，必因成讼成惊

【解读】官带腾蛇发动，异日此畜必有怪异惊骇；若临朱雀，必致口舌争讼，临玄武防偷盗，临白虎防跌仆。

【原文】子变兄财，可验食粗食细

【解读】子孙化出兄弟，主口娇食细；化出财爻，主食粗口杂。

【原文】财连兄弟，乃刍蒙之失时

【解读】子化兄是口娇不食，财化兄乃人之豢养失时，以致饥饿，非不食也。

【原文】子化父爻，必劳心之太过

【解读】子孙发动，其畜必良，若化父回头来克，是人不爱惜，过劳其力，以致于伤。

【原文】福连官鬼，须防窃取之人；鬼化子孙，恐是盗来之畜

【解读】子孙化鬼，日后必被人盗，否则病死；若官化子，恐人盗来者，生合世必有利，冲克世必有害。

【原文】官兄交变，难逃口舌之相侵

【解读】卦中鬼变兄或官兄俱动，必因此畜起是非口舌。

【原文】日月并刑，岂免死亡于测

【解读】日辰、月建、动爻俱来刑克子孙，不免病死。

【原文】若占置买，亦宜福动生身

【解读】凡占置买六畜，子孙发动，出产必多要求，生合世爻必然好买易成，与世冲克定难置买。

【原文】倘问利时，最怕财兴化绝

【解读】财爻出现不空有气，持世生合世，不受伤克，不变兄鬼，即为有利，或化绝化克皆主无利。

【原文】或赌或斗，皆宜世旺财兴

【解读】北人好斗鹌鹑鸡羊，南人促织黄头。凡遇此占，要世爻有气克应，子孙发动，即是我胜；得月建、日辰、动爻刑克应，世亦胜；若世被应克，子孙空伏，官鬼发动，日月动爻反来刑克，必是他胜。

【原文】或猎或渔，总怕应空福绝

【解读】凡占猎渔，要应生世，福神旺相，生合世身为吉，倘或空绝则否。

【原文】乳抱者宜胎福生旺而无伤

【解读】凡占畜养母猪羊，要胎福二爻生旺，不受刑克，便无损害。

【原文】医治者要父官衰绝而有制

【解读】六畜有病占医治疗，要子孙旺相有气，不遭刑克，而父母官鬼休囚墓绝，或虽动而有制者，无妨。







16章 求名

书读五车，固欲致身于廓廊，胸藏万卷，肯甘遁迹于丘园?

要相国家，当详易卦?

父爻旺相．文成掷地金声；鬼位兴隆，家报泥金捷喜?

财若交重，休望青钱之中选；福如发动，难期金榜之题名?

兄弟同经，乃夺标之恶客；日辰辅德，实劝驾之良朋?

两用相冲，题目生疏而不熟；六爻竞发，功名恍惚以难成?

月克文书，程序背而不中，世伤官克，仕路窒而不通?

妻财助鬼父爻空，可图侥幸；福德变官身位合，亦忝科名?

出现无情，难遂青云之志；伏藏有用，终辞白屋之人?

月建克身当被责，财如生世必帮粮?

父官三合相逢，连科及弟；龙虎二爻俱动，一举成名?

杀化生身之鬼，恐发青衣；岁加有气之官，终登黄甲?

病阻试期，无故空临于世位；喜添场屋，有情龙合于身爻?

财伏逢空，行粮必乏；身兴变鬼，来试方成?

卦值六冲，此去难题雁塔；爻逢六合，这回必占荐头?

父旺官衰，可惜刘蒉之下第；父衰官旺，堪嗟张奭之登科?

应合日生，必资鹗荐；动伤日克，还守鸡窗?

世动化空用旺，则豹变翻成蝴蝶?

身宫化鬼月扶，则鹏程连步蟾宫?

更详本主之爻神，方论其人之命运?

虽赋数言，总论穷通之得失，再将八卦，重推致用之吉凶?

【原文】读书五车，固欲置身于廊庙，胸藏万卷，肯甘遁迹于丘园？要相国家，当详易卦。父爻旺相，其文掷地金声，鬼位兴隆，家报泥金捷喜

【解读】凡占功名，以父爻为文章，鬼为官职，二者一卦之主，伤一则不成。若父爻旺相，文章必佳，官鬼得地，功名有望，泥金报喜。总言金榜题名，功成名就之意，非以鬼为音信也。学者志之。

【原文】财若交重，休望青钱之中选；福如发动，难期金榜之题名

【解读】唯卜功名，以财福反为恶煞，盖财能克父，子能克鬼故也。如官爻持世，若得财动来生，而财无忌也；子孙固为忌客。

【原文】兄弟同经，乃夺标之恶客

【解读】同类者为兄弟，求名见之，乃是与我同经之人，如遇发动，或月建日辰俱带兄弟，则同经者多，必能夺我之标，纵大象可成，名亦落后。

【原文】日辰辅德，实劝驾之良朋

【解读】如父母官鬼无气，若得日辰扶起，克制恶煞，仍旧有望，故曰辅德。或世爻衰静空亡，得日辰生扶冲实，主有亲友资助盘费，辅其前往求名也。

【原文】两用相冲，题目生疏而不熟

【解读】以官爻为用爻，喜合而不喜冲，若见官爻相冲，主出题生涩不熟也。

【原文】六爻竞发，功名恍惚以难成

【解读】六爻皆喜安静，只要官鬼有气不空，月建日辰不来伤克，则吉；凡动则有变，变出之爻又有死墓绝空刑克等论，皆为破败。故凡乱动卦，其大概不吉可知矣。

【原文】月克文书，程式背而不中

【解读】父旺而得动爻日辰生合，其文字字锦绣；妻财伤克，必多破绽；月建冲克，其文必不中试官之程式也。

【原文】世伤官鬼，仕途窒而不通

【解读】世乃求名之人，若持官鬼或得官鬼生合，功名有望；若临子孙，则克制官鬼，是仕途未通，徒去求谋无济。

【原文】妻财助鬼父爻空，可图侥幸

【解读】父母空亡，若得财爻发动生扶官鬼，侥幸可成；若财官两动而父爻旬空，反不宜用，父爻不空可望。

【原文】福德变官身位合，亦忝科名

【解读】正卦无官，若得子孙变出官鬼，与世身生合，得文书有气，功名有望，但不能高中也。

【原文】出现无情，难遂青云之志

【解读】卦中官父若不持临身世，反而临应爻，或发动而反生他爻，不来生合世身，或破坏墓绝，皆谓出现无情，虽在卦中，与我无益，所以难遂青云之志也。

【原文】伏藏有用，终辞白屋之人

【解读】官爻不现，但观其所伏何处，如得有用之官爻，俟值年当辞白屋矣。

【原文】月建克身当被责，财如生世必帮粮

【解读】月建若在身爻，发动刑克世爻，而官爻失时者，必遭杖责；卦中官爻持世，而财爻发动生合世爻者，必有帮粮之喜。

【原文】父官三合相逢，连科及第

【解读】卦有三合会成官局者，必主连科及第，会成父局亦吉。

【原文】龙虎二爻俱动，一举成名

【解读】青龙白虎俱在卦中，动来生合世爻，必中魁选；若持官父或持身世尤妙。

【原文】杀化生身之鬼，恐发青衣

【解读】以子孙为煞，乘旺发动必遭斥退，若得化鬼爻生世，终不脱白，无过降青衣而已。卦有财动合住子孙，可用资财谋能干旧职。

【原文】岁加有气之官，终登黄甲

【解读】太岁之爻最喜有情，若临鬼爻，是人臣面君之象，更得生旺有气，必然名姓高标。

【原文】病阻试期无故，空临于世位

【解读】动爻日辰来伤世爻，而世爻落空，大凶之象。试前占去不成，强去终不利，轻则病，重则死。

【原文】喜添场屋有情，龙合于身爻

【解读】若大象既吉，更得龙动生合世身，不但名成，必然别有喜事；空动，出空之月日见喜。

【原文】财伏逢空，行粮必乏

【解读】六爻无财，伏财又居空地，必乏行粮，盘缠欠缺。

【原文】身兴变鬼，来试方成

【解读】卦遇不成之兆，而得身世爻变官鬼有气，而父母不坏者，下帷可中也。

【原文】卦值六冲，此去难题雁塔；爻达****，这回必占鳌头

【解读】占功名，得六冲卦必难成，得****卦必易得也。

【原文】父旺官衰，可惜刘蒉之下第；父衰官旺，堪嗟张爽之登科

【解读】父母官鬼皆宜有力无损，功名可成。若父母爻旺相，官鬼空亡，或不上卦，文字虽好不能中式，如刘蒉之锦绣文章，竟不登第；若父爻衰弱，得官爻旺动扶起文书，文字虽平常，可许成名，如张爽之文章，虽欠精美，反登高第也。

【原文】应合日生必资鹗荐，动伤日克还守鸡窗

【解读】父官化绝，名必不成，若应爻、动爻或月建日辰扶起官鬼，必须浼入推荐，或用财资求可成。

【原文】世动化空用旺，则豹变翻成蝴蝶

【解读】若得必中之卦，如遇世爻发动变入墓绝，恐成名之后不能享福。游魂死于途中，归魂卦到家而死，墓绝爻本太岁，逾年而死也。

【原文】身官化鬼月扶，则鹏程连步蟾宫

【解读】卦身为事体，功名尤宜见之，怕临财福。如得官爻临之，必有成望，更若发动化官爻，而得月建生合者，必主连科及第。

【原文】更详本主之爻神，方论其人之命运

【解读】本主者，本人之主爻也，自占以世爻论，占子侄看子孙爻类，此爻最怕伤克变坏。如此搜索吉凶自应。







17章 仕宦

为国求贤，治民之本，致身辅相，禄养为先?

旺相妻财，必得千钟之粟；兴隆官鬼，定居一品之尊?

子若交重，当虑剥官削职；兄如发动，须防减俸除粮?

父母空亡，休望差除宣敕；官爻隐伏，莫思爵位升迁?

月建生身，当际风云之会；岁君合世，必承雨露之恩?

世动逢空，官居不久；身空无救，命尽富危?

鬼化福冲当代职，财临虎动必丁忧?

日辰冲克，定然诽谤之多招；鬼煞伤身，因见灾殃之不免?

兄爻化鬼无情，同僚不协；太岁加刑不顺，贬谪难逃?

卦静世空，退休之兆；身空煞动，避祸之征?

身边伏鬼若非空，头上乌纱终不脱?

财空鬼动声名震，而囊箧空虚?

官旺父衰职任高，而衙门冷落?

职居风宪，皆因月值官爻；官在贰司，只为鬼临傍位?

抚绥百姓，兄动则难化愚顽；巡察四方，路空则多忧惊怪?

出征剿捕福德兴，而寇贼歼亡?

镇守边陲卦爻静，而华夷安泰?

奏陈谏诤，那堪太岁刑冲；僧道医官，岂可文书发动?

但随职分以推详，可识仕途之否泰?

【原文】为国求贤，治民为本；致身辅相，禄养为先。旺相妻财，必得千钟之粟；兴隆官鬼，定居一品之尊

【解读】未仕求名，不要财爻，已仕贵人，要见财爻，盖有爵必有禄，未有无俸而居官者。故凡占官星，得此爻旺相，俸禄必多；若财爻休囚，或空或伏，未得俸禄；财动逢冲，因事减俸；或日辰月建冲财，而刑害世爻及官爻者，恐有停俸罢职之患。官鬼旺相，官高爵大，休囚死绝，官小职卑。若发动生合世爻，得月建日辰生扶，必有荐擢。

【原文】子若交重，当虑剥官削职

【解读】子孙若在卦中发动，所谋必不遂意，已任者，恐有褫职之祸。

【原文】兄如发动，须防减俸除粮

【解读】兄弟发动，不免费财多招诽诤；如与子孙同发或化子孙，必有除粮减俸之事。持身临世皆不吉利。

【原文】父母空亡，休望差除宣敕

【解读】父母爻为印绶、文书、诰牒、宣敕、奏书、表章，卦中不可无，宜旺不宜衰，扶世最吉。若持太岁有气，生合世爻，主有朝廷宣召，如加月建，乃上司奖励之类；若空亡则休望也。

【原文】官爻隐伏，莫思爵位升迁

【解读】官爻临持身世，或动来生合世爻，不受月建日辰冲克者，凡有谋望，必能称意。

【原文】月建生身，当际风云之会；岁君合世，必承雨露之恩

【解读】太岁乃君象，月建是执政之官，若得生合世爻者，必是风宪之职；太岁加父母扶出官爻及世爻者，必有天恩，更得生旺尤美。

【原文】世动逢空，居官不久

【解读】若是出巡之职，世动逢空反利己任；遇日辰动爻相冲，必不久任政事。

【原文】身空无救，命尽当危

【解读】世临无救之空，不拘已任来任，必有大难甚至死亡；若欲求谋于事，则主不成。

【原文】鬼化福冲当代职

【解读】出巡官宜鬼爻发动，牧守官宜官爻安静，若鬼动化子，必有别官代替。

【原文】财临福动必忧丁

【解读】凡占官不可无财，亦不可发动，若鬼爻无气而得财动扶起，必须用财谋干，方得升迁；若父母衰弱，而遇此爻加临白虎旺动者，必有忧丁之事。

【原文】日辰冲克，定然诽谤之多招

【解读】日辰刑冲克世，必遭诽谤。依五类推之，如带兄弟，因贪酒好游怠于政事；带父母，因政事繁剧不能料理；带官鬼，非酷刑则同僚不协。若世临月建，虽有诽谤不能为害。

【原文】鬼煞伤身，因见灾殃之不免

【解读】官鬼动来生合世者为用神，如动来克伤世爻者为鬼煞。生扶合世，必有进取之兆，刑冲克世，必有凶祸。

【原文】兄爻化鬼无情，同僚不协

【解读】兄弟为僚属，卦中鬼动化出兄弟冲克世爻，主同僚不和，或兄弟刑害伤世皆然；世克兄爻是我欺他也。

【原文】太岁加刑不顺，贬谪难逃

【解读】太岁动伤世爻，必遭贬谪，更加刑害虎蛇，必有锁拘擒拿之辱。

【原文】卦静世空，退休之兆，身空煞动，避祸之征

【解读】已任世爻空亡，若六爻安静，日月岁君未伤，乃是休官之象；若动鬼同日月岁君伤克世爻者，如世爻旬空，急宜避之，可免祸也。

【原文】身边伏鬼若非空，头上乌纱终不脱

【解读】或得鬼爻临身持世，或本宫鬼伏世下，虽见责罚，官职犹在；若不临持身世，或不伏于世下，或虽伏仍遇空亡者，必遭黜革。

【原文】财空鬼动，声名震而囊箧空虚

【解读】凡官动生合世爻，日月动爻又无冲克者，为官必有声名闻望；更得财爻生扶合助，则内实贪赂，外不丧名；若世爻空伏，财爻死绝，声名虽有，贿赂却无也。

【原文】官旺父衰，职任高而衙门冷落

【解读】父母旺相衙门必大，休囚则衙门必小。若官旺父衰，又非小职，乃闲静冷落衙门；官父俱衰，职卑衙小。

【原文】职居风宪，皆因月值官爻

【解读】官鬼不临月建，定非风宪之职；若临月建，又得扶出世爻，决是风宪之任，必非州县之官。如带白虎刑爻，主镇守边陲，职掌兵权。

【原文】官在二司，只为鬼临傍位

【解读】官临子午卯酉是正任官也，官临寅申巳亥乃佐二职官，临辰戌丑未乃杂职官，如临月建日辰，乃掌印之官也。

【原文】抚绥百姓，兄动则难化愚顽

【解读】凡任牧民之官，要财爻旺而不动，父母扶而不空，方是善地。若财爻空绝，父爻受刑，则地脊民贫，父母动临世上，政必繁剧；兄弟持世，财赋不起，或贫民难冶。

【原文】巡察四方，路空则多忧惊怪

【解读】钦差出巡，怕世爻逢空。若世在五爻空，须防日月刑克，恐途中有患难莫测之祸害。

【原文】出征剿捕，福德兴而寇贼歼亡

【解读】凡任将帅之职，或征讨之官，平居卜问，不宜子孙发动，主有降调；如临事问，则喜子孙发动，必成剿捕大功；更得岁君月建生合世爻，主有升赏。官鬼不作爵位，当作寇贼论。世克应亦吉。

【原文】镇守边陲，卦爻静而华夷安泰

【解读】镇守地方，不拘文武官职，皆宜六爻安静，日辰月建不相冲克，则安然无惊；若遇官鬼发动，世应冲克，必多骚扰。用宜通变推之。

【原文】奏陈谏诌，哪堪太岁冲刑

【解读】凡遇奏对、陈疏、上章、谏诤及赴召面君类，皆忌动爻冲克，并忌太岁刑克世爻。若太岁月建生合世爻，必见谕允；如来冲克，须防不测之祸。

【原文】僧道医官，岂可文书发动

【解读】僧道医官皆以子孙为用，如父动则伤僧道医官，则用药不灵，反为不美。克冲须防是非。







18章 求财

居货曰贾，行货曰商，总为资生之计?

蓍所以筮，龟所以卜，莫非就利之谋?

要问吉凶，但看财福?

财旺福兴，无问公私皆称意；财空福绝，不拘营运总违心?

有福无财，兄弟交重偏有望；有财无福，官爻发动亦堪求?

财福俱无，何异守株而待兔；父兄皆动，无殊缘木以求鱼?

月带财神，卦虽无而月中必有；日伤妻位，财虽旺而当日应无?

多财反复，必须墓库以收藏；无鬼分争，又怕交重而阻滞?

兄如太过，反不克财；身或兄临，必难求望?

财来就我终须易，我去寻财必是难?

身遇旺财，似取囊中之物；世持动弟，如捞水底之针?

福变财生，滚滚利源不竭；兄连鬼克，纷纷口舌难逃?

父化财，必辛勤而有得；财化鬼，防耗折而惊忧?

财局合福神，万倍利源可许；岁君逢劫煞，一年生意无聊?

世应二爻空合，虚约难凭；主人一位刑伤，往求不遇?

徒空持鬼，多因自己迟疑；日合动财，却被他人把住?

要知何日得财，不离生衰旺合?

欲决何时有利，但详春夏秋冬?

合伙不嫌兄弟，公门何虑官爻?

九流术士，偏宜鬼动生身；六畜血财，尤喜福兴持世?

世应同人，放债必然连本失；日月相合，开行定主有人投?

应落空亡，索债者失望；世遭刑克，赌博者必输?

鬼克身爻，商贩者必遭盗贼；间兴害世，置货者当虑牙人?

停拓者喜财安而鬼静；脱货者宜财动而身兴?

路有有官休出外，宅中有鬼勿居家?

内外无财伏又空，必然乏本；父兄有气财还绝，莫若安贫?

生计多端，占法不一，但能诚敬以祈求，自可预知其得失?

【原文】居货曰贾，行货曰商，总为资生之计，蓍所以筮，龟所以卜，莫非就利之谋，要问吉凶，但看财福

【解读】财为本，福为利，二者不可损坏。卦中子孙之爻，称曰福神。

【原文】财旺福兴，无问公私皆称意；财空福绝，不拘营运总违心

【解读】财爻旺相，子孙发动，不拘公私之谋，皆能称意；或伤克，或临墓绝无救，不拘买卖皆违心所愿。

【原文】有福无财，兄弟交重偏有望

【解读】有者言其发动之意，无者言其伏藏之意。凡卜求财，卦中子孙爻动而无伤，则财源丰厚固吉。如再见兄弟爻发动，生扶子孙，则财愈加根深蒂固，故曰“兄弟爻交重偏有望”，皆为子孙亦动也。

【原文】有财无福，官爻发动亦堪求

【解读】子孙藏伏，财无生气，一遇兄弟便被劫夺，须得卦中官爻发动，或日辰是鬼克制兄弟，亦可求谋。如有子孙，而官鬼动则有阻滞，又不易矣。

【原文】财福俱无，何异守株而待兔

【解读】有财无福，财必艰难，岂可财福俱无？守株待兔，喻妄想也。

【原文】父兄皆动，无殊缘木以求鱼

【解读】父母能克子孙，能生兄弟，父兄皆动，犹如缘木求鱼，言必不可得也。

【原文】月带财神，卦中无而月中必有

【解读】月建为提纲，若带财爻，虽正卦无财，而伏财亦明，月建拱扶所伏之神，值日必有得也。

【原文】日伤妻位，财虽旺而当日应无

【解读】财爻旺相生合持世，乃是必得之象，若被日神克制，须过此日然后可得。

【原文】多财反复，必须墓库以收藏

【解读】卦中财现三五重为太过，其财反复难求，须有财之库爻持世身，谓之财有收藏，必得厚利也。

【原文】无鬼分争，又怕交重而阻滞

【解读】无鬼兄必专权，财虽有气亦多虚耗，兄更发动，必有争夺分散财物之患；官鬼又不宜动，动则必有阻隔。

【原文】兄如太过，反不克财

【解读】兄弟乃占财之忌杀，日月动变俱带兄弟，重叠太过，一见子孙发动，反不克财，其利无穷；子孙安静多不吉。

【原文】身或兄临，必难求望

【解读】卦身一爻，占财体统，若持兄，不拘作何买卖，问何财物，皆无利益，兄弟持世亦然。

【原文】财来就我终须易，我去寻财必是难

【解读】财爻生合世爻，持世克世，皆谓财来就我，必然易得；若财爻而与世爻不相干者，谓我去寻财，必难望也。

【原文】身遇旺财，似取囊中之物；世持动弟，如捞水底之针

【解读】世为求财之人，若临财爻，虽或无气，必主易得，旺相更美；若临兄弟，虽或安静，亦主难得，发动尤甚。

【原文】福变财生，滚滚利源不竭

【解读】占财得子孙发动，利必久远，更兼财爻生合世身，乃绵绵不绝之象。遇有财化子亦然。

【原文】兄连鬼克，纷纷口舌难逃

【解读】旧注这兄弟变官鬼来克世，是有口舌纷纷，予以为谬。大凡卦中兄弟动克世爻，化官鬼回头克制，则不能口舌耗损矣。予之屡验者，卦中官鬼兄弟皆发动，固有口舌是非。兄连鬼克者，此谓兄弟与官鬼也，非谓兄弟化官鬼也。

【原文】父化子财，必辛勤而有得

【解读】父化财不能自然而得，必勤劳可有。兄化财先散后聚，或利于后不利于前。官化财爻生合世身，最利公门谒贵及九流艺术之人，求财十分有望；如官来克世，谓之助鬼伤身，公私皆不吉也。

【原文】财化鬼兄，防耗折而惊忧

【解读】财化官鬼 或化兄最凶，主损折驳耗，更见世爻有伤，恐因财致祸。

【原文】财局会福神，万倍利源可许

【解读】卦有三合会成财局，而在卦中动来生世，主财利绵绵不竭，更得财旺，可许万倍财利。会成福局动来生合世爻者亦然。

【原文】岁君逢动煞，一年生意无聊

【解读】凡占久远买卖，最怕太岁临持兄弟，主一年无利。持官鬼一年惊忧，持父一年艰辛，财福一年顺利也。

【原文】世应二爻空合，虚约难凭

【解读】世空有财难得，应空难靠他人，世应俱空谋无准实，空动带合谓之虚约，化空亦然。

【原文】主人一位刑伤，往为不遇

【解读】主人，如求贵人则鬼为主，求妇人财为主类。若主爻遇日辰动爻刑伤，或自空、或化空，皆主不遇，遇亦不利。

【原文】世持空鬼，多因自己迟疑

【解读】鬼爻持世，财必相生，凡求必易；若遇空亡，乃自不上前，迟疑退怯，故无成也。世持空财亦然。

【原文】日合动财，却被他人把住

【解读】财爻动来生合世，因是易得之象，若被动爻日辰合住，其财必有人把住，不能与我。要知何人把持，以合爻定之，如父母合住为尊长把持类。要知何日到手，必待逢冲之日方有也。

【原文】要知何日得财，不离生衰旺合

【解读】财动入墓或被合，皆待冲日得；或动财遇绝，必待生日得；逢冲合日得；动逢月破，填实逢合日得；或安静，逢冲日得；旬空出旬得；伏藏出现日得。

【原文】欲决何时有利，但详春夏秋冬

【解读】凡占货物何时得价，不可概以财临五行断之，如木财断春冬得价。又宜以冲待合、合待冲、绝逢生、墓待开等法，又宜以子孙爻断。又如财坐长生之地，一日得一日价，若从帝旺，目下正及时，迟则贱而无利。

【原文】合伙不嫌兄弟

【解读】凡占合伙买卖，若世应俱财必然称意。兄临卦身必主分财故也。静者无嫌，动则不宜。

【原文】公门何虑官爻

【解读】占财皆忌官动，主有阻隔，唯求公门之财，必然倚托官府，必得旺相生合世身则吉，刑克世爻祸害立至。

【原文】九流术士，偏宜鬼动生身

【解读】九流求财，以鬼爻为主顾，出现发动，生合世爻，必然称意，忌刑克世爻。

【原文】六畜血财，尤喜福兴持世

【解读】凡卜贩卖牲口、畜养六畜，皆要子孙旺相，持世临身则吉；父母发动则有损伤；化出土鬼须防瘟死；福旺财空，六畜虽好而无利。

【原文】世应同人，放债必然连本失

【解读】凡放私债，最忌世应值兄弟，必无讨处；财爻更绝，连本俱无，世应值空亦然。

【原文】日月相合，开行定主有人投

【解读】开行人占财，世应要不空，财福要全备，官鬼要有气，父兄要衰静，斯为上吉。更得月建、日辰、动爻生合世爻，则近悦远来，财利必顺。动出官兄常有是非口舌，应空主开不成。

【原文】应落空亡，索借者失望

【解读】求索假借不宜应空，空则不实，必得物爻不空，缓图庶可有望。如衣服经史看父母，六畜酒器看福爻，其余财物食物皆看财爻。

【原文】世遭刑克，赌博者必输

【解读】凡占赌博，要世旺应衰，世克应我胜，应克世他胜。兄鬼动来刑克世爻，或临兄弟，或世爻空，皆主不胜。世应静空赌博不成；世坐官爻防他合谋骗我；间爻动出官鬼兄弟，多致争斗。

【原文】鬼克身爻，商贩者必遭盗贼

【解读】买卖经商，若遇官临玄武动来克世，必遭盗贼之祸。

【原文】间兴伤世，置货者当虑牙人

【解读】买货要应爻生合世位，必然易成，刑克世必难置。物爻太过货多，物爻不及货少，空伏货无。物爻者，六畜看子，五谷看财爻类。最怕兄鬼交重，须防光棍谎骗。间爻伤克世爻，当虑牙人谋劫财物。出路买货应空，多不顺利。

【原文】停脱者喜财安而鬼静

【解读】积货不宜财动，动恐有变；亦不宜空，空恐有更。官鬼若动，兴灾作祸莫测；如父母化官鬼刑克世爻，货被雨水污腐。故脱货者宜六爻安静，唯子孙喜动。

【原文】脱货者宜财动而身兴

【解读】财动则主易脱，世动主易卖也。如财在外生世，宜往他处卖；如在内动生世，就本地脱之可也。倘财爻持世，有子孙爻在外动，亦宜往他处脱，学者宜通变。

【原文】路上有官休出外

【解读】五爻为道路，临官发动，途中必多惊险，不宜出外。要知有何灾咎，以所临六神断，如白虎为风波，玄武为盗贼之类。

【原文】宅中有鬼勿居家

【解读】二爻为住宅，在家求财，鬼动此爻必然不利，以所临五行断，火鬼忌火烛类。得子孙持世发动，庶几无害，如无子孙发动，宜迁店铺可解。

【原文】内外无财伏又空，必然乏本

【解读】动变必无财，又伏空地，其人虽欲经营，必然乏本。

【原文】父兄有气财还绝，莫安贫

【解读】父兄二爻有气恐防折本，故不若安贫守份为高也。







19章 家宅

创基立业，虽本人之经纬，关风敛气，每宅以肇端故?

要知人宅之兴衰，当察卦爻之内外?

内为宅，外为人，详审爻中之真假?

合为门，冲为路，不论卦内之有无?

龙德贵人乘旺，岳岳之候门；官星父母长生，潭潭之相府?

门庭新气象，重交得合青龙；堂宇旧规模，宅舍重侵白虎?

土金发动，开辟之基，父母空亡，相赁之宅?

门庭热闹，财官临帝旺之乡；家道兴隆，福禄在长生之地?

交重生克，重新更换厅堂；世应比和，一合两般门扇?

门路与日辰隔断，偏曲往来；宅基与世应交临，互相换易?

世与日辰克宅，破祖不宁；宅临月破克身，生灾不已?

应飞入宅，合招异姓同居；宅动生身，决主近年迁住?

门逢三破，休败崩颓；空遇两空，荒闲虚废?

世临外宅，离祖分居；应入中庭，外人同住?

宅合有情之玄武，门庭柳陌花街；木临无气之螣蛇，宅舍茆檐蓬户?

鬼有助而无制，鬼旺人衰；宅无破而逢生，宅兴财旺?

有财无鬼，耗散多端；有鬼无财，灾生不已?

有人制鬼，鬼动无妨；助鬼伤身，财多何益?

忌鬼爻交重临白虎，须防人春刑伤?

催尸煞身命入黄泉，大忌墓门开合?

木金年命最嫌干兑卦之火爻；水火命人不怕震巽宫之金鬼?

官星佩印居玉堂，乃食禄之人；贵刃加刑控宝马，必提兵之将?

财化福爻，入公门多致滞留；贵印加官，在仕途必然迁转?

子承父业，子有跨褴之风；妻夺夫权，妻有能家之兆?

弟紾乃兄之臂，身命相伤；妇僭姑嫜之爻，家声可见?

妻犯夫家之煞，妻破夫家；夫临妻禄之爻，夫食妻禄?

交重兄弟克妻身，再理丝弦；内外子孙生世位，多招财物?

世为日辰飞入宅，鸠踞鹊巢；应临父母动生身，龙生蛇腹?

世应隔异兄弟，多因两姓?

应爻就妻相合，外人入宅为夫； 假宫有子飞来，异姓过房作嗣?

妻带子临夫位，引子嫁人；夫身起合妻爻，将身就妇?

木命就中空子，见子应迟；身爻合处逢妻，娶婚必早?

夫妇合爻见鬼，婚配不明；子孙绝处刑伤，儿多不育?

夫妻反目，互见刑冲；兄弟无情，互相凌制?

日辰与世身相生，当主双胎；身命与世应同爻，多应两姓?

妻财发动不堪父值休囚，父母交重最忌子临死绝?

妻克世身重合应，妻必重婚；夫刑妻命两逢财，夫当再娶?

妻与应爻相合，外有私通；男临女子互交，内多氵㸒欲?

青龙水木临妻位，多获奁财；玄武桃花犯命中，荒氵㸒酒色?

世应妻爻相合，当招偏正之夫； 财爻世应六冲，必是生离之妇?

世应为妻爻相隔逢冲，必招外郡之人? 夫妻与福德相逢带合，必近亲邻之女?

命逢死气，最嫌煞忌当头；鬼入墓乡，尤忌身爻溅血?

恶墓恶于，三刑迭刃；凶莫凶于，四虎交加?

四鬼贴身，防生灾害；三传克世，易惹灾厄?

劫亡两贼伤身，青草坟头之鬼； 身命两空遇煞，黄泉路上之人?

勾陈伤玄武之妻财，女多凶祸； 白虎损青龙官鬼，夫忌死亡?

【原文】创基立业，虽本人之维纬，关风敛气，每由宅以肇端。故要知人宅之兴衰，当察卦爻之内外。内为宅，外为人，详审爻中之真假

【解读】内者内卦也，内卦第二爻为宅舍；外者外卦也，外卦第五爻为人口。凡占家宅，最重者舍、人口、财官父兄子、世应、日辰、月建、岁君。凡内卦二爻克五爻，谓宅去克人，凶；或外卦五爻克二爻，谓之人来克宅，吉。或内卦二爻生五爻，谓宅去生人，吉。

【原文】合为门，冲为路，不论卦内之有无

【解读】合二爻为门，冲二爻为路，卦爻内不必明现冲合。且如天风姤，二爻辛亥水为宅，寅与亥合，以寅为门为财，巳亥相冲以巳为路，卦内本无寅巳二爻。姤属金，寅为财即是门利，巳为鬼即是路，不吉也。余仿此。

【原文】龙德贵人乘旺，岳岳之侯门；官星父母长生，深深之相府

【解读】龙者青龙也，德者年月日建谓之德，官星即官鬼也，贵人即天乙贵人也。如青龙、文书、官鬼、贵人临年月日建、临宅、临身、临命，主有官职之象也。

【原文】门庭新气象，交重得合青龙

【解读】交重青龙不空，在日辰旬内得生旺，主鼎新创造；倘值休囚，主修旧合新之象。临财新修膳厨，临父新修旧堂，临兄新修门户，临子新修房舍，临官新修厅堂屋宇。

【原文】堂宇旧规模，宅舍重侵白虎

【解读】白虎交重休囚空绝，主远年建造，破旧不整。

【原文】土金发动开辟之基，父母空亡租赁之宅

【解读】土化金、金化土为开辟之基；父母为房屋，逢空无气，更逢应爻、日辰、动爻化文书，与宅相生相合，主是租赁之屋。

【原文】门庭热闹，财官临帝旺之乡

【解读】财、鬼、龙、德、贵人乘旺长生之位，临财（应该是宅？）生合世爻，主家庭热闹。

【原文】家道兴隆，福禄在长生之地。交重生克，重新更换厅堂

【解读】福即子孙，禄即妻财，在长生之位临身生世，主家道兴隆。第二爻发动，或生或克，主改造厅堂。

【原文】世应比和，一合两般门扇

【解读】比合者兄弟也，或临兄弟，或世应化兄弟，或临宅爻，或合宅爻，主一合两门扇。

【原文】门路与日辰隔断，偏往来；宅基与世应交临，互相换易

【解读】且如巽卦，辛亥水为宅，以寅合为门，日辰与动爻如临子，子与寅虚有丑字隔之，如临辰，辰与寅虚有卯字隔之，谓之隔门。又如巳冲亥为路，日辰与动爻临卯，卯与巳虚有辰字隔之，如临未，未与巳虚有午字格之，谓之隔路。如遇隔断者，门路曲折也。

【原文】世与日辰克宅，破阻不宁

【解读】世爻与日辰同去克宅爻，主破阻不宁。

【原文】宅临月破克身，生灾不已

【解读】月破之爻动克世爻及身命之爻，主生灾不已。

【原文】应飞入宅，合招异姓同居

【解读】应临之爻与宅爻相同，谓之应飞入宅，主有异姓同居。

【原文】宅动生身，决主近年迁往

【解读】宅爻动来生世生身，必主近年迁往。

【原文】门逢三破休败崩颓

【解读】三破谓年月日冲破也，如临兄弟主门户破墙垤毁，临子财主房舍、厢廊、烟厨破坏类也。

【原文】宅遇两空荒闲虚废

【解读】如宅爻在日辰旬之空，又在当家本合旬之空亡，主荒闲虚废或是逃亡死绝之屋。

【原文】世临外宅离祖分居

【解读】宅爻与正卦世临之爻相同，或与变卦世临之爻相同，如明夷卦二爻己丑为宅，世临四爻为世临外宅。余仿此，动则离祖分居，不动则主偏宅也。

【原文】应入中庭外人同住

【解读】应临之爻与宅临之爻相同者是，如剥卦、井卦；应临宅爻，亦为宅入中庭，主外人同居，日辰同临为寄居也。

【原文】宅合有情之玄武，门庭柳陌花街；木临无气之螣蛇，宅舍茅檐篷户

【解读】宅爻合玄武又临沐浴爻动，主女人氵㸒欲，如花街柳陌人也；螣蛇木爻死气临宅，主瓮牖绳枢之地也。

【原文】鬼有助而无制，鬼旺人衰

【解读】如纳音木命人，占乾兑卦以火为官，木能生火，谓之本命助鬼；若卦体无水生命，又谓鬼无制，制主人衰旺。若金命人助离宫水鬼，水命人助坤宫木鬼，火命人助坎宫土鬼类。

【原文】宅无破而逢生，宅兴财旺

【解读】岁、日、月三不破，临宅爻，更逢三件动爻生宅爻，与财爻旺相有气，为宅兴财旺。

【原文】有财无鬼耗散多端

【解读】若无鬼爻，则兄弟无制，恐兄弟当权之时财爻破散，妻宫亦有驳杂也。

【原文】有鬼无财灾生不已

【解读】鬼不宜动，财不可无，若官鬼动克世爻克宅爻，主连生灾咎。

【原文】有人制鬼鬼动无妨

【解读】且如木命人占得坎卦，以土为鬼。木命人克土鬼，金命人则制坤宫鬼，但以本命克鬼为制，乃无害也。

【原文】助鬼伤身财多何益

【解读】如金命人占得乾卦，以火为鬼，以木为财，木能生火，火能克金，有财为助鬼伤身，纵然财多无益。

【原文】忌鬼爻交重临白虎，须防人眷刑伤

【解读】忌鬼爻并白虎发动，冲克何纳音命，即指其人有灾殃。

【原文】催尸煞身命入黄泉，大忌墓门开合

【解读】鬼动克人命为催尸煞，人命逢死绝为黄泉路，忌人命爻冲合墓爻。日辰动爻合墓爻为墓门开合，凡卦中必见鬼墓爻便是。

【原文】木金年命，最嫌兑卦之火灾

【解读】木金年命人，占得乾兑卦之火鬼，木命生火，谓之木火助鬼克金，为伤身，金爻木命皆然。

【原文】水火命人，不怕震巽宫之金鬼，

【解读】凡本命纳音是水火，占得震巽卦金鬼，金能生水，火能克金，故水火命人不怕震巽二宫之鬼也。

【原文】官星配印居玉堂，乃食禄之人

【解读】若有官有贵有禄有印，并太岁生身命，登金门而上下玉堂之人。

【原文】贵刃加刑控宝马，必提兵之将

【解读】贵，贵人；刃，羊刃；刑，三刑。贵人同吉星相辅，刃加三刑临贵人之位，受太岁之生，旁爻有马，乃提兵将帅也。

【原文】财化福爻，入公门多致滞留

【解读】官爻持世财来生，吉也，化福乃财倍有力，更吉也。倘财爻持世化子孙，反生他爻之鬼，凡仕官公门之人，反不利也。

【原文】贵印加官，在仕途必然迁转

【解读】官父带贵人临世，并日辰旬中发动，在仕途必有迁转之喜兆。

【原文】子承父业，子有跨灶之风

【解读】子命爻临五爻之位，相生相合，主子有跨灶之风；相克相冲主悖逆不肖，不克绍箕裘之业。

【原文】妻夺夫权，妻有能家之兆

【解读】妻命临夫五爻之上，与夫相生相合，得内助能家之兆；若妻克夫爻，主妻凌夫或破夫家也。

【原文】弟　乃兄之臂，身命相伤

【解读】弟爻起临兄之命爻，或兄爻起临弟之命爻，若刑克，主不友不恭；若生合，主兄弟怡怡如也。

【原文】妇谐姑嫜之爻，家声可见

【解读】二为媳妇之爻，与姑之命爻相刑相克，主凌上悖逆不孝；相生相合，主能敬孝尽妇道也。

【原文】妻犯夫家之煞，妻破夫家

【解读】妻命临月破，兄弟加白虎发动，主破夫家。

【原文】夫临妻禄之爻，夫食妻禄

【解读】如妻年甲子生。禄在寅，夫命临之生旺有气者，主夫食妻禄；若逢羊刃空鬼耗破，虽食妻禄亦无用矣。

【原文】交重兄弟克妻身，再理丝弦

【解读】兄弟之爻发动克伤妻命，或夫命临兄弟发动，主琴瑟再续也。

【原文】内外子孙生世位，多招财物

【解读】内外子孙发动，生合世之财爻，必多招财物也。

【原文】世为日辰飞入宅，鸠踞鹊巢

【解读】世并日辰与鬼飞入宅爻，主他人之屋或租赁之宅，如大过卦内巽辛亥为宅，外兑丁亥持世发动是也。

【原文】应临父母动生身，龙生蛇腹

【解读】应临父母之爻，占者命爻临之，得应爻生之，或动生子命，主婢生庶出，或前后父母所生。身命俱临父母，必主重拜双亲。

【原文】世应隔异，兄弟多因两姓

【解读】如晋卦，己酉兄弟持世，乙未临应，隔申子；又如遁卦，应临壬申金世，持丙午火，有未间断，但申爻是本宫兄弟，是真兄弟，或日月建动爻间断亦依此断，余仿此。

【原文】应爻就妻相合，外人入舍为夫

【解读】应爻飞入宅，与妻命生合，主招外人入舍为夫。

【原文】假宫有子飞来，异姓过房作嗣

【解读】假如子孙在假宫，飞来伏在身命爻下，主有异姓过房之子。本宫飞动应爻，过房与人也。

【原文】妻带子临夫位，引子嫁人

【解读】妻命带子孙，动临夫位并日辰，主妻引子嫁来是也。

【原文】夫身起合妻爻，将身就妇

【解读】世爻动临妻命爻，或自命爻动临合妻合爻，定然将身就妇也。

【原文】本命就中空子，见子应迟

【解读】子孙在命旬之空，主得子迟。

【原文】身爻合处逢妻，娶婚必早

【解读】夫身爻起合妻之命爻，娶妻必早；妻身爻起合夫之命爻，妇嫁无迟。

【原文】夫妇合爻见鬼，婚配不明

【解读】夫合之爻、妻合之爻见鬼，主婚配不明，但有合爻见鬼是也。

【原文】子孙绝处刑伤，儿多不育

【解读】子孙逢绝，更受刑伤克害，主子多不育难招。

【原文】夫妻反目，互见刑冲；兄弟无情，互相凌制

【解读】夫身爻并日辰动刑妻命，主人不和妻；妻身爻并日辰动刑夫命，主妻不合夫。或妻命冲夫身，或夫命冲妻身，主夫妻反目。兄带日辰克弟身命爻，或弟带日辰克兄身命爻，主兄弟不和，互相凌虐。

【原文】日辰与世身本生，当主双胎；身命与世应同爻，多应两姓

【解读】身世日辰动爻同位生合者，必主双胎；命临应上，世亦临之，主有两姓。

【原文】妻财发动，不堪父值休囚；父母交重，最忌子临死绝

【解读】上有父母，不堪财爻发动，主有克害之患；父动则克子也。

【原文】妻克世身重合应，妻必重婚

【解读】财爻动克夫命，或妻命动克夫爻，并日辰又与应相合，主妻再嫁。若带咸池与应爻相合，克夫命身爻，主妻与外人谋杀夫主。若临父爻，主未来之事。

【原文】夫刑妻命两逢财，夫当再娶

【解读】夫刑克妻命，或刑克财爻，更逢克处两财，主夫克两妻；并日辰合旁爻之财主再娶；并日辰动爻带刃刑等煞，伤妻命爻，主遭夫毒手也。

【原文】妻与应爻相合，外有私通

【解读】妻命财爻与应相合咸池玄武，主妻有外情；夫并日辰克妻与应爻，主获妻奸。

【原文】男临女子互交，内多氵㸒欲

【解读】男命爻起合女命爻，女身爻起临男命爻，为互合，尊卑失序，主有氵㸒乱之事。若夫妻互相合，主先奸后娶。

【原文】青龙水木临妻位，多获奁财

【解读】如财临水木有气，夫命临之，主得妻财。

【原文】玄武桃花犯命中，荒氵㸒酒色

【解读】身命带玄武咸池，主贪酒色。男女同论。

【原文】世应妻爻相合，当招偏正之夫

【解读】为世应财爻之合，逢两鬼合妻命，主有偏正之夫。

【原文】财爻世应六冲，必是生离之妇

【解读】妻命值鬼爻，与世应并日辰破合，重重相冲，与财两合，或妻命爻与世应动爻相冲，或日辰相冲，必主生离之妇。

【原文】世应为妻爻相隔逢冲，必招外郡之人

【解读】世应在日辰旬中隔断，妻爻与夫爻相隔，在日辰旬外逢冲，主夫是外郡之人。

【原文】夫妻与福德相逢带合，必近亲临之女

【解读】夫妻二命爻俱在本宫，就中合见子孙，主因亲致亲。

【原文】命逢死气，最嫌忌煞当头

【解读】主象逢死绝，若日辰动爻临忌煞来克本命，主有死亡。

【原文】鬼入墓乡，尤忌身爻溅血

【解读】命爻带鬼入墓，怕身爻再带煞受刑，最不吉之兆。

【原文】恶墓恶于三刑选刃

【解读】刑无刃不能伤人，刃无刑祸亦不大，若刑刃两全克身临官，主犯官刑，临玄武劫煞，盗贼图财劫命。世并日辰动爻克应，主我杀他人；应并日辰动爻带煞克世，主他人伤我，若是遇子孙发动，凶中有吉。

【原文】凶莫凶于四虎交加

【解读】四虎者年月日时建也，若带鬼煞重重，举家遭祸死亡；若卦中福德动，主悲喜相伴之象。

【原文】四鬼贴身防生灾咎

【解读】四鬼者，亦谓年月日时，值官鬼持世临身临命，主有灾咎。

【原文】三传克世易惹灾厄

【解读】三传，年月日也，若带煞克世身命，主宅丁人眷灾厄；太岁主一岁之祸，月建主数月之灾也。

【原文】劫亡两贼伤身，青草坟头之鬼；身命两空遇煞，黄泉路上之人

【解读】身命逢绝，在旬中空亡，遇鬼伤身克命，主有死亡之患。

新增家宅搜精分别六爻断法

初爻非水休言井，酉金干涉道鸡鹅；临上逢冲基地破，无官无鬼小儿和?

宅边若有坟和墓，须知鬼墓值爻初；水临白虎将桥断，寅木猫良鼠耗无?

玄武水乘沟利瀹，木爻官鬼树为戈；二爻木鬼梁横肓，父母持之主堂奥?

雀火官持论火灾，土金变化宜兴造；木被金冲锅盖摧，金局摧残锅破坏?

玄武土乘奭未洁，土逢冲克奭崩颓；世鬼并临非祖屋，福财遭克苦相逐?

戌土干连以犬言，应飞此地人同宿；此爻不独断宅母，各分名分安危卜?

三爻亥水断猪牲，兄弟临爻方论门；兄弟卯爻床榻论，无官莫妄断家神?

金官临主香炉破，木鬼青龙牌位新；四爻若动来冲克，门门相对似穿心?

三四互临兄弟位，门多屋少耗伤金；若被动爻冲本位，出入不在正门行?

爻临卯木主床帐，木临蛇鬼妇虚惊；三爻不是弟兄位，官摇父陷始难宁?

四爻兄弟方言户，四二相合主大门；未变鬼临第四位，畜羊不利见灾迍?

玄武官鬼门破漏，青龙财福喜更新；朱雀临官主狱讼，玄武乘兄有水侵?

兄弟螣蛇临爻位，邻人坑厕碍家庭；旬空月破当爻见，不是无门是破门?

冲克相乘旁出入，外族不应将此论；则克子临伤父母，阴阳两断内中分?

五爻克二人口宁，官连蛇鬼长房逆；若遭白虎刑冲克，主有惊痫不得生?

世临阴位女为政，财爻持世赘为姻；若是二爻冲克破，当家夫妻少恩情?

水临世合永繞屋，兄弟临时墙有坑；丑土克冲牛不利，椿庭休咎父爻寻?

六爻财位论奴丁，父母相临祖辈人，阳木栋梁阴是柱，官库侵之乃是坟?

父临属土主墙壁，卯木藩篱定吉凶，身世相临第六爻，离祖成家断可必?

位临于酉动爻冲，锅破悬知在此中，雀鬼临爻颠女断，爻爻分别不相蒙?







20章 坟墓

葬埋之理，乃先王之所定，虽为送死，而然风水之因，特后世之所兴，

祸福吉凶攸紧，故坟占三代，穴有定爻?

一世二世，子孙出王候将相之英；世四世三，后世主富贵繁华之茂?

绝嗣无人，端为世居五六；为商出外，祇因世在游魂?

八纯凶兆，归魂亦作凶；推吉兆相生相合，凶兆相克相冲?

穴骑龙，龙入穴，穴嫡龙真；山带水，水连山，山环水抱?

交重逢旺气，闻鸡鸣犬吠之声；世应拱穴爻，有虎踞龙蟠之势?

三合更兼六合，聚气藏风；来山番作朝山，回头顾祖?

死绝之鬼，边有荒坟；长生之爻，中有寿穴?

合处与应爻隔断，内外之向不同；穴中为世日冲开，左右之穴相反?

穴道得山形之正，重逢本象之生；世应把山水之关，宜见有情之合?

坐山有气，怕穴逢空废之爻；本命逢生，忌运入刑伤之地?

青龙摆尾，就中逢滞气子孙；白虎昂头，落处逢生身父母?

后来龙，余气未尽，有玄武吐舌之形；前朝案，动爻逢冲，为朱雀门口之象?

世坐勾陈之土局，破坎田园；应临玄武之水爻，沟坑池井?

白虎在破耗之位，古墓坟茔；螣蛇临父母之爻，交加产业?

勾陈土鬼，冢墓累累；玄武金神，岩泉滴滴?

青龙发动临子孙，决主新迁；朱雀飞来带官鬼，必然争讼?

应爻加木临玄武，前有溪桥；日辰冲土镇螣蛇，边信道路?

朱雀火发动爻，厨庭坎爨之旁； 青龙财库相生，店肆库仓之畔?

玄武世龙入穴，暗地偷埋；勾陈土动落空，依山浅葬?

日合鬼爻有气，近神庙社坛之旁； 动临华盖逢空，傍佛塔琳宫之所?

世应逼左右之山，欺穴能虎磕头； 交重并旬内之水，伤身沟河插脚?

生生福合三传上，百子千孙，重重墓在一爻中，三坟四穴?

神不入墓，游魂之鬼逢空；鬼已归山，本命之爻逢合?

日带应爻劫煞，入穴劫冢开棺； 用并世象动爻，克应侵人作穴?

客土动而墓爻合，担土为坟；朝山尊而穴法空，贫峰失穴?

子孙空在日辰之后，穴在平阳； 兄弟爻落世应之间，坟迁两界?

日辰与动爻破穴破墓，定合重埋； 世应并穴道冲尸冲棺，当行改葬?

重交生穴，经营非一日之功；龙德临财，迁造为万年之计?

应飞入穴，必葬他人；煞动临爻，凶逢小鬼?

犯天地六空亡之煞，骸骨不明；穴遇三传刑之空，尸首损伤?

逢冲逢克，怕犯凶神；相合相生，真为吉兆?

爻生之子孙，逢官逢贵临三传，必作官人；穴中之象数，合禄合财若两全，当为财主?

游魂福德空冲主流荡逃移，恶鬼凶神变动见死亡凶横?

损父母子孙之财鬼，鳏寡孤独；叠刃刑鬼破之劫亡，疲（缺一字）残疾?

玄武遇咸池之劫煞，既盗且娼；青龙临华盖之空亡，非僧则道?

月卦勾陈之土鬼，瘟疫相伤；阳宫朱雀之凶神，火灾烦数?

父母临子孙之绝气，后嗣伶仃；福德临兄弟之旺宫，假枝兴旺?

动并旬中之凶煞，立见灾危；穴临日下之进神，当臻吉庆?

看已形之既往，察过去之未来?

事与世应互同，可见卦中体用； 动与日辰相应，方知爻内吉凶?

【原文】葬埋之理乃先王之所定，风水之因特后世之所兴。虽为送尸而然，祸福吉凶攸系。故坟占三代，穴有定爻。一世二世，子孙出王侯将相之英；三世四世，后世主富贵繁华之茂。绝嗣无人，端为世居五六；为商外出，只因世在游魂。八纯凶兆，归魂亦作凶推。吉兆相生相合，凶兆相克相冲

【解读】内卦为山头，外卦为朝向，世爻为穴场。世临初、二爻穴场，乃得山头之生气，后代当应王侯将相之英；世临三四爻穴场，乃得山头之余气，故后嗣不过富贵繁华；世临五六两位，乃山头生气已脱，是不合山形地势，故主绝嗣。游魂好动为商，归魂气滞不吉。世得相生相合，自然环绕多情；若遇相克相冲，自然沙飞水背。

【原文】穴骑龙，龙入穴，穴嫡龙真

【解读】以亡人本命纳音为穴，或世临穴爻，或世穴相生相合，或动爻日月生合世爻穴爻，谓之“穴骑龙，龙入穴，穴嫡龙真”。

【原文】山带水，水连山，山环水抱

【解读】山者内宫也，水者亥子水也。如亥子水临财福吉神在内宫，与世爻相生相合，或与穴爻相生相合，谓之山环水抱。

【原文】交重逢旺气，闻鸡鸣犬吠之声

【解读】旺相之爻发动，临水火，近民居，故曰“闻鸡鸣犬吠之声”。

【原文】世应拱穴爻，有虎踞龙蟠之势

【解读】世应生扶拱合于穴爻，或龙虎生合于穴爻，或穴居于世应之间，或穴叨世应龙虎扶拱，皆是虎踞龙蟠之势。

【原文】三合更兼六合，聚气藏风

【解读】世为主山，应为实山，世应与穴爻三合成局，或得六合卦，或龙虎二爻与穴爻三合成局者，皆聚气藏风之地也。

【原文】来山番作朝山，回头顾祖

【解读】来山者，内卦之世爻也；朝山者，外卦之应爻也。如世临之爻与应爻同，谓之回头顾祖也。

【原文】死绝之鬼边有荒坟，长生之爻中有寿穴

【解读】卦中官爻休囚死绝，知穴旁有荒坟古塚。如鬼爻遇长生于日，或化长生者，知有寿穴也。

【原文】合处与应爻隔断，内外之向不同

【解读】亡人本命纳音为穴，纳音之墓为墓，合纳音之爻为向。假如己未纳音属土，即以土为穴；土库于辰，即以辰为墓；午与未合，即以午为向；辰与酉合，酉亦为向。如辰申二日，或应临辰申，谓之隔断午。或未亥二日，或应临未亥，谓之隔断酉。当和金井墓门之向有不同。

【原文】穴中为世日冲开，左右之穴相反

【解读】六临巳未二爻，世并日辰临午爻，午居巳未之中，谓之分开巳未穴，知左右之空相反也。余例仿此。

【原文】穴道得山形之正，重逢本象之生

【解读】穴即亡人本命纳音，临内宫世爻，皆得山形之正。如穴爻临水遇内属金，或水爻在于金宫内，皆谓之本象之生也。

【原文】世应把山水之关，宜见有情之合

【解读】第六爻为水口之爻，世应临之，若带合，则有关锁，或第六爻与世相合亦是。

【原文】坐山有气，怕穴逢空废之爻

【解读】且如坎山属水，坎山者，坎居内宫也，得穴逢申爻，而长长生于申，最怕申爻逢旬空与月破耳。

【原文】本命逢生，忌运入刑伤之地

【解读】凡占生墓，要看本人年命，亦将本人年命纳音为穴。运即穴爻也，忌穴爻与内宫及卦爻刑克。如穴爻得生有气为吉，若遇旬空，而亡人且忌，生人却不畏空，反吉。

【原文】青龙摆尾，就中逢滞气子孙；白虎昂头，落处生身父母

【解读】落青龙子孙有气生穴，谓之摆尾多情；如白虎临父母生穴者，谓之昂头有势。

【原文】后来龙余气未尽，有玄武吐舌之形；前朝案动爻逢冲，为朱雀开口之象

【解读】日辰入穴临玄武，谓余气未尽，有吐舌之形；后者玄武也。世前一位为案，被日辰月建冲破，朱雀临之，有开口之象；前者朱雀也。

【原文】世坐勾陈之土局，破坎田园；应临玄武之水爻，沟坑池井

【解读】世坐穴爻，并临勾陈值辰戌丑未之土局，或被克冲，乃破坎田园之所也。应临亥子水爻，加临玄武会水局，乃沟坑池井之所也。

【原文】白虎在破耗之位，古墓坟茔；螣蛇临父母之爻，交加产业

【解读】若白虎再加月破持世、持穴、持身者，知是古墓坟茔也；在归魂卦或鬼飞入穴，谓还魂之地。螣蛇为勾绞之神，父母为文书契字，非重埋叠卖，即重分交加之产业也。

【原文】勾陈土鬼塚墓累累

【解读】勾陈临戊己辰戌丑未土，鬼逢死绝之爻，为古墓游魂。鬼动逢冲空，旁有改墓之地；日辰去克白虎穴爻，有崩颓之墓；青龙临土鬼，主有新坟；若归魂卦或土鬼飞入穴爻，主有改墓之地。

【原文】玄武金神，岩泉滴滴

【解读】金为石，玄武为水，主淋漓自出之泉；临穴爻，或伏穴爻之下，或白虎临金，皆主有石有水。

【原文】青龙发动临子孙，决主新迁；朱雀飞来带官鬼，必然争讼

【解读】若青龙发动，或值子孙，必主迁移；朱雀官鬼并日辰动爻飞入穴，主夺地争讼。

【原文】应爻加木临玄武，前有溪桥；日辰冲土镇螣蛇，边通道路

【解读】若应爻并木爻临玄武，主墓前定有溪桥。螣蛇为路，临辰戌丑未之爻，与日辰动爻冲克，主近道路。螣蛇土爻飞入穴爻，或与穴爻相冲，主有道路穿坟。

【原文】朱雀火发动爻，厨庭炊衅之旁；青龙财库相生，店肆仓库之畔

【解读】朱雀火爻发动临财，必近厨庭烟灶之所。青龙临四墓，逢财相生有气，必近店铺酒肆；若遇庚申癸酉丁酉金，为仓库之所。

【原文】玄武世龙入穴，暗地偷埋；勾陈土动落空，依山浅葬

【解读】玄武世爻并日辰动飞入穴，主偷埋盗葬，或暗地瞒人出殡；勾陈土动或空或发动，必依山所附近浅土浮葬是也。

【原文】日合鬼爻有气，近神庙社坛之旁

【解读】鬼旺有气，或临青龙贵神与日辰相合，主近神庙或古迹灵坛之所。

【原文】动临华盖逢空，傍佛塔琳宫之所

【解读】华盖穴爻并鬼动逢空，乘旺有气，主近寺院，不然为匠艺人家，有响音之所。

【原文】世应逼左右之山欺穴，龙虎磕头

【解读】世应逢青龙辰爻、白虎寅爻，为龙虎碰头，克穴则凶。

【原文】交重并旬内之水伤身，沟河插脚

【解读】水爻动在日辰旬中，居穴之前，主有沟河插脚之水。

【原文】生生福合三传上，百子千孙；重重墓在一爻中，三坟四穴

【解读】三传即年、月、日三建也。或福德逢穴爻，更在三传之位相生相合，主百子千孙。六亲、世应、日辰、动爻重重墓在一爻之内，主有三坟四穴；应爻鬼爻墓归一爻之内，主有外人同葬。

【原文】神不入墓，游魂之鬼逢空；鬼已归山，本命之爻逢合

【解读】亡命并鬼爻逢空、穴爻化鬼逢空及临游魂卦，皆主鬼不入墓游魂。世居外卦空穴空墓，主无埋葬之地或葬他乡。若带凶煞克卦身者，必主恶死。亡命穴爻相生相合，或鬼爻逢墓，谓鬼已归山。若在外卦应爻者，亦知其附葬也。

【原文】日带应爻劫煞入穴，劫塚开棺；用并世象动爻克应，侵入作穴

【解读】日辰并玄武、应爻带煞飞入穴，或动爻破穴破墓，主劫塚开棺；冲克亡命，主暴弃尸骸。世应并日辰之煞动破穴爻，为世爻并日辰动爻克应，主侵入坟地作穴；与应爻并日辰克穴，主他人侵自己坟地而埋葬。

【原文】客土动而墓爻合，担土为坟；朝山尊而穴法空，贪峰失穴

【解读】客土者，外卦土、应土是也，与穴爻墓爻发动相合相生，主是担土为坟。或旁土为左右臂，朝山在长生贵人位，主前有贵峰耸秀；若穴空，主有贪峰失穴之象，苟或不空，即朝山耸秀之。

【原文】子孙空在日辰之后，穴在平阳；兄弟爻落世应之间，坟迁两界

【解读】子孙在日辰之后逢空，或勾陈亲戊、己、辰、戌、丑、未爻，或爻在明堂宽大之地，多主平地作穴。世应同临穴爻，更临兄弟之爻，或在世应之间，皆主坟迁两界，若在日辰前后，两间之爻亦然矣。

【原文】日辰与动爻破穴破墓，定合重埋；世应并穴道冲尸冲棺，当行改葬

【解读】日辰发动冲破墓爻，世应冲尸冲棺，或父化父、兄化兄、鬼化鬼、财化财，皆主重埋改葬。又云“金为尸首，木为棺，土为墓兮仔细看”。

【原文】重交生穴，经营非一日之功；龙德临财，迁造为万年之计

【解读】交重二爻发动，并日辰皆生穴爻，主加工用事非一日之可成。喜龙临财爻，子孙生旺有气，与穴相生相合，主所造之坟美丽悠久。

【原文】应飞入穴，必葬他人，煞动临爻，凶逢小鬼

【解读】如应爻飞入穴爻，主外人同葬，或是他人旧墓之旁。凶煞犯亡人本命，或亡人本命临死绝之地，主亡人不得善终，或不得善疾而死。

【原文】犯天地六空亡之煞，骸骨不明；穴遇三传刑刃之空，尸首损伤

【解读】六空，即六甲旬空也；三传，乃太岁、月建、日辰也。三刑羊刃，且如己卯日占得坤卦，甲子亡命，穴临上六癸酉金，乃甲戌旬中空金，并甲寅旬之空，甲子三传带刑刃凶煞伤克木命穴爻，或有在日辰旬之空亡，主骸骨不明，尸首有损。

【原文】逢冲逢克怕犯凶神，相合相生真为吉兆

【解读】用爻逢凶神相克、相冲、相刑，为凶恶之兆；青龙福德为吉神，生合拱扶，为吉祥之兆。

【原文】爻生之子孙逢官逢贵，临三传必作官人

【解读】穴生之爻临子孙，逢官星贵人，临三传生本命作印绶，主官职之荣。

【原文】穴中之象数合禄合财，若两金当为财主

【解读】穴临旺气，有子孙财官爻在五爻之下，若子孙相生相合，如财禄两全，乃官家之子也。

【原文】游魂福德空冲，主流荡逃移；恶鬼凶神变动，见死亡凶横

【解读】子孙逢空冲在游魂卦，主逃离之人；空亡主流荡不回乡；白虎螣蛇凶神并鬼克身世，主有死亡凶横。

【原文】损父母子孙之财鬼，鳏寡孤独

【解读】卦内父受损兼不上卦，主出孤儿子孙；子孙受损兼不上卦，主绝嗣；财爻受伤兼不上卦，出鳏夫；鬼爻受伤兼不上卦，出寡妇。要指引明白，不可概论。

【原文】叠刃刑鬼破之劫亡，疲癃残疾

【解读】鬼临月破，兼三刑六害同克用爻，或乾宫主头面、喘息、嗽咳、小肠之疾，坎宫主头面、两耳、小便、气血、腰痛、胁心之疾，艮宫主鼻疮、手指、腿足之疾，震宫主骨、足、肝、腿、三焦、颠狂之疾，巽宫主额、鬓、膝、血气、风邪之疾，离宫主脾胃、痈疽、眼目、心痛、热症、汤火之疾，坤宫主肚腹、呕吐与血泻痢、黄肿之疾，兑宫主口齿缺、唇揿、皮肤之疾。金鬼痨嗽，木鬼风邪，火鬼热症，水鬼吐泄，土鬼黄肿之疾，中间不可尽述，依理详推。

【原文】玄武遇咸池之劫煞，既盗且娼；青龙临华盖之空亡，非僧则道

【解读】玄武岁破月破共位临世爻，在坎出奸盗，或因盗致死；玄武咸池带合，主女堕风尘，氵㸒奔败化；若世爻并胎神受克，主有堕胎产难之厄。青龙华盖孤神值空亡有气，是为僧道之类。

【原文】月卦勾陈之土鬼，瘟疫相侵；阳宫朱雀之兄神，火灾烦数

【解读】月卦是月将勾陈土鬼临世身爻，主时灾瘟疫相侵；朱雀怕逢火，更在火位，主有火灾。

【原文】父母临子孙之绝气，后嗣伶仃；福德临兄弟之旺宫，假枝兴旺

【解读】父母以为孤煞，且如子孙爻属火，火绝在亥，若父母临亥爻动，主后嗣伶仃；若子孙临亡命，或在兄弟爻临旺相，自假宫来，故主假枝兴旺也。

【原文】动并旬中之凶煞，立见灾危；穴临日下之进神，当臻吉庆

【解读】劫刃、刑害、月破等煞在日辰旬中发动，若被刑冲伤克身命，主见灾危劫杀之事。穴逢日辰进神值财福，主臻吉庆康宁，则如戊寅日占，得巳穴爻逢财福星也。

【原文】看已形知既往，察过去知未来

【解读】看已往可见之形察吉凶，过去未来之兆，无不验也。

【原文】事与世应互同，可见卦中之体用

【解读】世为体，应为用，有体用发动，系于事体如何也。

【原文】动与日辰相应，方知爻内吉凶

【解读】事与日辰生合者吉，日辰与用冲克者凶。







21章 求师

捐金馔食，教养虽赖乎严君；明善复初，启发全资夫先觉?

凡求师傅，须就文章?

用居弱地，必不范不模；若在旺乡，则可矜可式?

临刑临害，好施夏楚之威；逢岁逢身，业擅束修之养?

兑金震巽，杂学堪推，离火乾坤，专经可断?

本象同乡在内，则离家不远；他宫异地在外，则隔属须遥?

与世相生，非亲则友；与官交变，不贵亦荣?

静合福爻，喜遇循循之善诱；动加龙德，怕逢凛凛之威严?

父入墓中，边孝先爱眠懒读；文临身上，李老聘博古通令?

母化子孙，必主能诗能赋；鬼连兄煞，定然多诈多奸?

口是心非，临空亡而发动；彼延此请，持世应而兴隆?

应值母而生世，须知假借；父在外而福合，必是担囊?

鬼化文书克世，则讼由子学；月扶福德日生，则青出于蓝?

刑克同伤父子，必罹其害；合生为助官鬼，莫受其扶?

或击或冲，父母逢之不久；或空或陷，世身见之不成?

财化父爻，妻族荐之于不日；母藏福德，僧家设帐于先年?

技索六爻无过，求理思量，万事贵莫读书?

【原文】捐金馔食，教养虽赖乎严君，明善复初，启发全资夫先觉。凡求师付，先究文章

【解读】文书既父母，父爻为书籍，为学馆，为学分。

【原文】用居弱地，必不范不模；若在旺乡，则可矜可式

【解读】所请之师，无尊卑称呼者，以应爻为用神也，如有尊卑名分，不可看应爻，当以名分论之。如门人卜投师，不论老幼，皆以父母爻为师长。如用神休囚，其师必然畏惧局促，不能为人之模范；旺相有气，则魁梧雄伟，堪为学者矜式仪矣。

【原文】临刑临害，好施夏楚之威

【解读】夏楚，儆顽杖也，若带刑害白虎，其师性暴少慈，必好儆挞，旺动尤甚。

【原文】逢岁逢身，业擅束修之养

【解读】用爻卦身或持太岁，其师专以严训为业，务得束修以养家者。

【原文】兑金震巽，杂学堪推；离火乾坤，专经可断

【解读】凡推师之专经杂学者，当以父母在震、巽、艮、坎、兑五卦为杂学，离、乾、坤三宫为专经。

【原文】本象同乡，在内则离家不远；他宫异地，在外则隔属须遥

【解读】用象在本宫而居外卦，是本处人，其住居必远；在他宫而居内卦，是外郡人，其居住却近也。

【原文】与世相生，非亲则友

【解读】与世爻生合，必有亲道；若与世爻不同宫者，是相识朋友。

【原文】与官交变，不贵亦乐

【解读】用化官爻，其师异日必贵；如白虎带刑害，则是有病之人；如持月建更加青龙，必有前程在身。

【原文】静合福爻，喜遇循循之善诱；动加龙德，怕逢凛凛之威严

【解读】用神与子孙作合最吉，必能博文约礼，循循善诱，甚得为师之道，必主师徒契合。唯怕父动则克子孙，更加白虎刑害，必然难为子弟，主其师严毅方正，凛然而不可少犯。

【原文】父入墓中，边孝先爱眠赖读

【解读】父爻入墓，其师唯爱安逸，赖于教训，学分欠通，逢空化墓皆然。若日辰冲破墓爻，又主聪察。

【原文】文临身上，李老聃博古通今

【解读】凡求师，以父为师之才学，六爻无父必欠学问，若得静临卦身或居生旺之地，其师才学非常。

【原文】母化子孙，必主能诗能赋

【解读】父化福，其师善作杂文；带刑害病败等爻，虽能作文，必多破绽。子带月建又加青龙，必然出口成章；与父作合，其师或有小儿带来。

【原文】鬼连兄煞，定然多诈多奸

【解读】凡遇兄动化鬼，鬼动化兄，皆主奸诈；刑克世爻，必有是非口舌。

【原文】口是心非，临空亡而发动

【解读】用爻宜静不宜动，宜旺不宜空，动空不诚实，静空懒教训，化空亦然。

【原文】彼迁此请，持世应而兴隆

【解读】世应俱动，主有家延请，两爻俱空，必然俱不能成。

【原文】母值应而世生，须知假馆

【解读】父临应上，而世爻动来生合者，必馆于他家，而欲附学也。

【原文】父在外而福合，必是担囊

【解读】凡卜求师，若子弟自占，以世为徒，不看福爻；父兄来占，以子弟为徒，不看世爻。若父在外卦，又系他宫，安静而子孙动去相会，必游学他方，担囊从事也。

【原文】鬼化文书克世，则讼由乎学

【解读】鬼动若化出父母刑克世爻，异日必主争论；父化鬼爻，或官爻皆动有伤世者，亦然。

【原文】月扶福德日生，则青出于蓝

【解读】须得子孙有气不空，又遇月日动爻生合，则学有进益；若用爻反衰，则弟子反胜于师，如青出于蓝也。

【原文】刑克同伤父子，必罹其害。合生为助官鬼，莫受其扶

【解读】父卜延师训子，以世为自，以子孙为儿，以应为师。如世与子孙皆受刑克，日后父子必遭其害。如官爻动来刑克世爻子孙，不可又加财动生合助之。

【原文】或击或冲，父母逢之不久

【解读】父母虽要有气，然不宜动变，动变则伤克子孙，必不能久。

【原文】或空或陷，世身见之不成

【解读】世应身爻空亡冲克，皆见难成之象。

【原文】财化父爻，妻族荐之于不日

【解读】若卦有父母，遇本宫财爻有化出一重者，不日间妻家又荐一师来也；兄弟化出，则朋友来荐。动爻是重，已荐过矣；动爻是交，将荐来也。

【原文】母藏福德，僧家设帐于先年

【解读】如父爻伏在子孙爻下，其师必前年设帐于僧房道观；父伏世下，乃是旧师。

【原文】搜索六爻，无过求理，思量万事，莫贵读书

【解读】凡求师，不可专指道学之师，如欲投学百工技艺及拜僧道为师类皆是。但师之主象，自占不以父母；而学者主象，自占当以世爻看之。如隔手来占，须问是何人，如朋友兄弟则以兄弟为主之类。皆要师弟相生相合则吉，相冲相克则凶。







22章 学馆

学得明师，可继程风于满座，师非良馆，难期贾粟之盈仓?

故欲笔耕，先须蓍筮?

世为西席，如逢父母必明经；应乃东家，若遇官爻须作吏?

临官兮少壮，休囚则贫乏之家，墓库兮高年，旺相则富豪之士?

值土火空无父母，逢金水绝少儿孙?

不拱不和，决定主宾不协；相生相合，必然情意相投?

财作束修，不宜化弟；父为书馆，岂可逢空?

鬼动合身，须得贵人推荐；兄儿临应，决多同类侵谋?

官如藏伏，应无督集之人；应若空亡，未有招贤之士?

动象临财难称意，空爻持世岂如心?

身位受伤，虽成不利；间爻有动，纵吉难成?

鬼或化兄，备礼先酬乎荐馆；世如变鬼，央人转荐于东家?

世无生合，谩看白眼之纷纷；福或兴隆，会见青衿之济济?

衰逢扶起，日加负芨之徒；动遇冲开，时减执经之子?

逢龙则俊秀聪明，遇虎则刚强顽劣?

阳卦阳爻居养位，座前有刘恕之神童；阴宫阴象化财爻，帐后列马融之女乐?

两福自冲，鬼谷值孙膑庞涓之弟子；子孙皆合，伊川遇杨时游酢之门生?

世动妻爻，决主亲操井臼；应生财值，定然供膳饔餮?

如索束修，可把妻财推究；若居伏地，还求朋友维持?

出现不伤，旺相相生名曰吉；入空无救，休囚死绝号为凶?

变出父爻，书债必然偿货物；化成兄弟，砚田定必欠收成?

身空应空财福空，必然虚度；月克日克动变克，恐受刑伤?

鬼化财生，非讼则学金休矣；子连父母，因学而才思加焉?

【原文】学得明师，可继程风于满座；师非良馆，难期谷粟之盈仓。故欲笔耕，先须蓍筮。世为西席，如逢父母必明经

【解读】凡占书馆，以世爻为西席之位，如临父母，自必明经，在离、乾、坤三宫亦然；临官带鬼或本宫官伏世下，多是秀长。

【原文】应乃东家，若遇官爻须作吏

【解读】应爻为占馆本家主人，若临官，必是官吏役人家，加白虎则是病人。就临父母勾陈，种田人家；加朱雀，若是读书人家；加白虎，宰杀人家；加螣蛇，工艺人家。应临子属金，僧道作主；应临财在阴宫阴爻而卦无官鬼者，必是妇人作主；若应爻临官又举贵人，则是富贵人家；财化财、财化子，做买卖人家。

【原文】临官兮少壮，休囚则贫乏之家；墓库兮高年，旺相则富豪之主

【解读】应爻临旺爻，主人必然强壮，如临墓库，必是老年。临财福必然富贵。若论其德性，当以五类六神参断。

【原文】值土火空无父母，逢金水绝少儿孙

【解读】卦得坤属土，如火爻旺空、动空、冲空，主父母不全，衰空必无父母。若卦得乾兑属金，如无水爻，水又绝于飞爻或绝于日辰，则主无子孙。余皆仿此。

【原文】不拱不合，决定主宾不协；相生相合，必然情意相投

【解读】世应刑冲克害，异日宾主不和；若得生合比和，情意相投；生而化克，始和终不睦；冲而化合，始疏后密。应与子孙生合，师徒则多恩义，若见冲克多不睦也。

【原文】财作束修，不宜化弟

【解读】占馆以财爻为束修，独怕兄弟发动或财爻化兄，主束修有名无实。财爻无气，而遇日辰动爻生扶拱合者，束修虽则不多，而四季节礼则周备也。

【原文】父为书馆，岂可逢空

【解读】占馆以父母爻为馆，旺相则有好馆。卦无父或落空，必无书馆，事亦难成。

【原文】鬼动合身，须得贵人推荐

【解读】官鬼发动当有间阻，若来生合世身，必得贵人推荐可成。

【原文】兄兴临应，决多同类侵谋

【解读】凡应持兄动，必有同道之人争谋其馆，兄临卦身亦然；若在间爻动来冲克世爻，主有人破说也。

【原文】官如藏伏，应无督集之人

【解读】鬼能生扶父母，故占馆以此爻为纠率子弟之人。皆不出现，或出现旬空，主无人聚生徒以成学馆也。

【原文】应若空亡，未有招贤之主

【解读】应爻空亡无人延请，更若父不出现或落空，必难成就；应爻动空化空，是假言作主也。

【原文】动象临财难称意

【解读】文书为占馆用神，若遇财动则被克坏，未成者不能成，巳成者不能遂意。

【原文】空爻持世岂如心

【解读】卦中父母出现，应来生合，而世爻空亡者，求馆不成。

【原文】身位受伤虽成不利

【解读】世身被日建、月建、动爻刑克，虽成而日后有官非疾病。

【原文】间爻有动纵吉难成

【解读】间爻动克，事多阻隔，故难成也。

【原文】鬼若化兄，备礼先酬乎荐馆

【解读】凡遇鬼爻动出兄弟，必得礼物先酬荐馆之人，则可成就，兄临世身亦然。

【原文】世如变鬼，央人转荐于东家

【解读】鬼爻出现而世又化出者，再得推荐可成；卦无官而动爻有化出者，初无人荐，亦必央人荐之可成也。

【原文】世无生合，漫看白虎之纷纷

【解读】应不克世，父母不空，兄鬼不动，而月日动爻并不生合世爻者，其事纵成，但主人不钦敬，故白眼待之。

【原文】福或兴隆，会见青衿之济济

【解读】占馆以福爻为门生，旺相多，休囚少。

【原文】衰逢扶起，日加负笈之徒

【解读】子孙衰弱，得日辰动爻生合扶起，学徒始虽不多，开馆后日渐增举益也。

【原文】动遇冲开，时减执经之子

【解读】子孙爻动，若被日辰动爻冲散，其徒必背师而去；如被世冲，是先生叱退其徒。

【原文】逢龙则俊秀聪明，遇虎则刚强顽劣

【解读】子孙临青龙，逢月建生合，而又临金水，必有颖悟非常之徒；若临白虎，则多顽劣之徒。

【原文】阳卦阳爻居养位，座前有刘恕之神童；阴宫阴象化财爻，帐后列马融之女学

【解读】子孙在阳宫阳爻，而临金水旺相不空，有拱扶者，其徒必有出类拔萃，如刘恕之神童在门；若阴宫阴爻，主有女徒受学。

【原文】两福自冲，鬼谷值孙膑庞涓之弟之；子孙皆合，伊川遇杨时游酢之门生

【解读】卦有两爻子孙俱动相冲，弟子中必多不合，若来伤世，必然责及先生。如遇二爻俱来生合世爻，则门生自尽弟子之礼。

【原文】世动妻爻，决主亲操井臼

【解读】世临财动，乃自炊爨，非供赡也。

【原文】应生财值，定然供膳饔餐

【解读】财爻临应生合世身，定主供膳；月建、日辰、动爻俱带妻财，乃诸生轮流供膳，旺相款待厚，休囚款待薄。

【原文】如索束修，可把妻财推究，若居伏地，还求朋友维持

【解读】凡占取索束修，得财爻出现旺相，月建日辰动爻不来伤克，则不欠缺；若财出现被克，或绝或空或墓，主皆不遂意也。

【原文】变出父爻，书债必然偿货物

【解读】财动化父或父动化财，主束修以货物准折。

【原文】化成兄弟，砚田必定欠收成

【解读】财爻化兄，有名无实。

【原文】身空应空福财空，必然虚度

【解读】凡占束修，遇卦身应爻及子孙妻财皆空，或不上卦者，主束修无得。

【原文】月克日克动变克，恐受刑伤

【解读】月建日辰动变，诸爻皆来刑克世爻者，占馆有不测之凶。

【原文】鬼化财生，非讼则学金休矣

【解读】卦中无财，而遇兄、鬼、文书化出财爻生合世爻者，必须讼诉公庭，束修可有。

【原文】子连父合，因学而才思加焉

【解读】世若衰绝无气，而遇子孙动化生合世爻者，主子弟之才日加进益也。







23章 词讼

小忿小惩，必至争长竞短；大亏既负，宁不诉枉申冤?

欲定输赢，须详世应?

应乃对头，要休囚死绝；世为自己，宜帝旺长生?

相冲相克乃是欺凌之象，相生相合终成和好之情?

世应比和官鬼动，恐公家捉打官司；卦爻安静子孙兴，喜亲友劝和公事?

世空则我欲息争，应动则他多机变?

间伤世位，须防硬证同谋；鬼克间爻，且喜有司明见?

身乃根因事体，空则情虚；父为案卷文书，伏须未就?

鬼作问官，克应则他遭杖责；日为书吏，伤身则我受刑名?

逢财则理真气壮，遇兄则财散人离?

世入墓爻，难免狱囚之系；官逢太岁，必非州县之词?

内外有官，事涉一司终不了；上下有父，词兴两度始能成?

官父两强，词状表章皆准理；妻财一动，申呈诉告总徒劳?

父旺官衰，雀角鼠牙之讼；变衰动旺，虎头蛇尾之人?

世若逢生，当有贵人倚靠；应衰无助，必无奸恶刁唆?

无合无生总旺，如何独脚虎；有刑有克逢空，空效缩头龟?

兄在间中，事必干众；父临应上，使欲兴词?

父动而官化福爻，事将成而偶逢兜欢；父空而身临刑煞，词未准而先被笞刑?

妻动生官，须用赀财瞩托；世兴变鬼，必因官讼亡身?

子在身边，到底不能结证；官伏世下，讼根犹未芟除?

墓逢日德刑冲，目下即当出狱；岁挈福神生合，狱中必遇天恩?

若问罪名，须详官鬼；要知消散，当看子孙?

卦象既成，胜负了然明白；讼庭一部，是非判若昭彰?

【原文】小忿不惩，必至争长竞短；大亏既负，宁不诉枉申冤？欲定输赢，须详世应

【解读】卦中世应，即状中原被，详此则两边胜负可知。

【原文】应乃对头，要休囚死绝；世为自己，宜帝旺长生

【解读】不拘原被千，占以世为自己，应为对头。应旺世衰，他强我弱，世旺应衰，他弱我强。

【原文】相冲相克，乃是欺凌之象

【解读】世爻刑克应爻，未为我胜，乃是欺他之象。必是鬼克应爻，方为我胜，动爻与月建日辰克之亦然。

【原文】相生相合，终成合好之情

【解读】世应生合，原被有和释之意。世生应，我欲求和；应生世，他欲求和；应世动空化空者，俱是假意言和也。

【原文】世应比合官鬼动，恐公家捉打官司

【解读】世应比和是和释之象，倘官鬼动克，主官府捉打官司，不欲和议；子孙亦动，终成和议。

【原文】卦爻安静子孙兴，喜亲友劝和公事

【解读】六爻安静，世应虽不生合而子孙发动者，必有亲邻劝和也。

【原文】世空则我欲息争

【解读】世空则我欲息争，应空则他欲息争，世应俱空，两怨销意。

【原文】应动则他多机变

【解读】世动，则我必使心用谋，若化官兄回头克制，反为失计；应动，则他必有谋，若加月建，必有贵人依靠，克世则为不吉。

【原文】间伤世位，须防硬证同谋；鬼克间爻，且喜有司明见

【解读】间爻为中证之人，生世合世必然向我，生应合应必然向他；与世冲克，与我有仇，与应冲克，与彼有隙。若旺爻生应，衰爻合世，是助彼者有力，助我者无功；或应动克世，是向彼者，虽不上前怪我，偏来出面。若冲克我之爻反去生应合应，须证人同谋陷害；若得鬼爻克制或被日辰冲克，是官府不听其言，我得无事。间爻若受刑克，中证必遭杖责，近世必是我之干证，近应为彼之干证也。

【原文】身乃根因事体，空则情虚

【解读】卦身系词讼根由，旺则事大，衰则事小；动则事急，静则事缓；如空伏，皆是虚捏故事；飞伏俱无，毫厘不实。

【原文】父为案卷文书，伏须未就

【解读】卦无父母，文书未就，带刑临败病，必多破绽，化财亦然。化兄有驳，月建作合，上司必调卷，有冲皆不依允。

【原文】鬼作问官，克应则他遭杖责

【解读】鬼为听讼官，动去克应，讼必我胜，克世我败。

【原文】日为书吏，伤身则我受刑名

【解读】日辰能救事能坏事，如鬼动克世，自必有刑；得日辰制鬼冲鬼，必得旁人一言解释，问官必能宽宥于我也。

【原文】逢财则理直气壮

【解读】以财为理，临世我有理，临应他有理；鬼来刑害，虽有理而官府不听，兄动不容分辩。如下状，则财为忌爻。

【原文】遇兄则财散人离

【解读】兄弟若在世身爻上，事必干众，动则广费资财；或加白虎，必主倾家荡产。临应爻则以赔断之。

【原文】世入墓爻，难免狱囚之系

【解读】世爻入墓化墓或临鬼墓，卦象凶者必有牢狱之灾；临白虎，在狱中有病。

【原文】官逢太岁，必非州县之词

【解读】官居第五爻，若值太岁，此事必干朝廷，逢月建必涉台宪。

【原文】内外有官，事涉一司终不了

【解读】官不上卦，无官主张；内外有官，权不归一，主事体反复，必经两司然后了事。

【原文】上下有父，词兴两度始能成

【解读】官父两爻不宜重见，主有转变不定之象，其事必主缠绵，卒难了结。如占告诉，遇此象必再告之成也。

【原文】官父两强，词讼表章皆准理；妻财一动，申呈诉告总徒劳

【解读】凡欲上表、申奏、申呈、告诉等事，皆要官父两全，有气不空，则能准理；最怕财动伤父，必不可成。

【原文】父旺官衰，雀角鼠牙之讼

【解读】父母旺相，官鬼休囚，情词若大，事实细，故乃雀角鼠牙之讼。

【原文】变衰动旺，虎头蛇尾之人

【解读】凡世应旺动，是有并吞六国之势；若变入墓绝空亡，乃先强后弱，虎头蛇尾之象。世以己言，应以彼言也。

【原文】世若逢生，当有贵人依靠；应衰无助，必无奸恶刁唆

【解读】世爻衰弱，遇月建日辰动爻生合，必有贵人扶持，彼亦无可奈何。应爻遇之反是。

【原文】无合无生，纵旺何如独脚虎？有刑有克，逢空当效缩头龟

【解读】应爻旺动无生合者，彼虽刚强，是独脚虎不足畏；世无生合，又遇日月动爻刑克，当效缩头龟，且勿与对理。

【原文】兄在间中，事必干众

【解读】兄弟在间爻，词内干犯众多；动则中证人贪索贿赂，克应索赔资财，克世须用财托为安。

【原文】父临应上，彼欲兴词

【解读】父母为文书，临世我欲告理，临应他欲申诉；动则欲行，静则不举。

【原文】父动而官化福爻，事将成而偶逢兜劝；父空而身临刑煞，词未准而先被笞刑

【解读】凡占告诉，遇官父两动，讼事可成。若父有气或官化子孙，则主身到公门将投词，而有人旁劝。若父化空亡墓绝，官鬼刑克世爻，或被日辰刑冲克害，告状且不准，先遭杖责也。

【原文】妻动生官，须用赀财嘱托

【解读】若讼已成，卦有财动，必须用财嘱托官府；如遇子孙冲官，虽费赀财亦无益。

【原文】世兴变鬼，必因官讼亡身

【解读】世持鬼我失理；应持鬼他失理，世变鬼恐因官事而丧身，应变鬼以彼断之。

【原文】子在身边，到底不能结证；官伏世下，讼根犹未芟除

【解读】卦身临福德出现发动，随即消散，唯怕官鬼伏世下，则讼根常在，目下虽不成讼，至官旺出透举发也。

【原文】墓逢日德刑冲，目下即当出狱；岁挈福神生合，狱中必遇天恩

【解读】世墓、鬼墓爻动，皆是入狱之象，若得日辰刑冲克破，目下即当出狱。在狱中占卦，最喜太岁生合世爻，主有天恩赦宥；月建生合，上司审出；日辰生合，有司饶恕；父母生合，必须申诉可得免也。

【原文】若问罪名，须详官鬼

【解读】凡卜罪名轻重，以官爻定之，旺则罪重，衰则罪轻。加刑白虎旺动克世，火受极刑，金主充军，木主笞杖，水主从罪。须以衰旺，有制无制断之，不可执滞。

【原文】要知消散，当看子孙

【解读】若福动鬼静，以生旺日月断；鬼动福静，以官墓日月断。







24章 避乱

人有穷通，世有否泰?

自嗟薄命，适当离乱之秋；每叹穷途，聊演变通之易?

因录已验之卦爻，为决当今之贼寇?

鬼位兴隆，贼势必然猖獗；官爻墓绝，人心始得安康?

路上如逢休出外，宅中如遇勿归家?

动来刑害，总教智能也难逃；变入空亡，若被勾留犹可脱?

日辰制伏，何妨卦里刑伤；月建临持，勿谓爻中隐伏?

所恶者，提起之神；所赖者，死亡之地?

自持鬼墓，坟中不可潜藏；或值水神，舟内犹当仔细?

子爻福德北宜行，午象官爻南勿往?

鬼逢冲散，何须克制之乡；福遇空亡，莫若生扶之地?

旺兴内卦，终来本境横行；动化退神，必往他乡标掠?

官连旺福合生身，反凶为吉；阳化阴则刑克世，弄假成真?

贼兴三合爻中，必投陷阱；身在六旬空处，终脱樊笼?

官鬼临身，任尔潜踪犹撞见；子孙持世，总然对面不相逢?

兄变官爻，窃恐乡人劫掠；财连鬼煞，须防藏护私藏?

日辰冲克财爻，妻孥失散；动象刑伤福德，儿女拋离?

火动克身，恐有燎毛之苦；水兴伤世，必成灭顶之凶?

父若空亡，包裹须防失脱；妻如落陷，财物当虑遗亡?

五位交重，两处身家无下落；六爻乱动，一家骨肉各西东?

福临鬼位刑冲带煞，则官兵不道；官变兄爻克合伤财，则妻妾遭氵㸒?

妻去生扶，只为贪财翻作祸；子来冲动，皆因儿哭惹成灾?

得值六亲生旺，虽险何妨；如临四绝刑伤，逢屯即死?

世遇乱离，既已遂爻而决矣；时遭患难，亦当随象以推之?

最怕官爻克世，则必难回避；大宜福德临身，则终可逃生?

官化父冲，必有文书挨捕；日冲官散，必多亲友维持?

鬼伏而兄弟冲提，祸由骨肉；官静而旁爻刑克，事出吏书?

应若遭伤当累众，妻如受克定伤财?

遍喜六爻安静，又宜一卦无官，或身世之逢空，或用神之得地?

天来大事也无防，海样深仇何足虑?

事有百端，理无二致，潜心玩索，若能融会贯通，据理推占，自得圆神不滞！

【原文】人有穷通，世有否泰。自嗟薄命，运当离乱之秋，每叹穷途，聊演变通之《易》。因录已验之卦爻，为决当今之贼寇

【解读】官鬼之方并官鬼所克之处，休往；子孙之方并生我之处，宜去。如占守旧处，得子孙独发生我，止于惊恐，占往处亦然。此一篇之大旨也。

【原文】鬼位兴隆，贼势必然猖獗；官爻墓绝，人心始得安康

【解读】官鬼旺相发动，贼必猖獗；若得休囚安静，日辰动爻制它，则安卧无惊。

【原文】路上如逢休出外，宅中如遇勿归家

【解读】内卦为宅，外卦为路，鬼在外动，出外必遇，宜守家中；若内动，宜遁于外。

【原文】动来刑害，总教智慧也难逃；变入空亡，若被勾留犹可脱

【解读】若鬼动不伤世，任彼猖獗，不遭其祸；如被刑冲克害，必难逃避；若官爻变入死墓空绝，则是虎头蛇尾，虽有凶无咎之兆。

【原文】日辰制伏，何妨卦里刑伤；月建临持，勿谓爻中隐伏

【解读】官鬼动来刑克世爻，固是凶兆，若得日辰动爻克制冲散之，皆谓有救，必不为守。唯怕月建日辰带鬼刑克世爻，虽卦中无鬼，不免遭害。

【原文】所恶者提起之神，所赖者死亡之地

【解读】鬼爻伏藏固吉，若被动爻日辰冲开，飞神提起，伏神仍被其害；如鬼爻真空真破，方许无灾。

【原文】自持鬼墓，坟中不可潜藏；或值水神，舟内犹当仔细

【解读】官鬼墓库之爻动来刑克或持世是也，凡遇此象，不可避于坟墓内；木鬼不可避于草丛中；水鬼不可避于舟船，金鬼不可避于寺观，火鬼不可避于窑冶而已。

【原文】子爻福德北宜行，午象官爻南勿往

【解读】官鬼所临之方，乃寇出入之墟，宜避之；子孙所临之地，乃贼不到之处，宜往之。

【原文】鬼逢冲散，何须克制之乡；福遇空亡，莫若生扶之地

【解读】子孙之方固吉，以其制鬼故也，若发动则取之可也。若福静官动，而卦内有冲散官爻者，即以冲散之方为吉，其为得用之神故也。若子孙空伏，衰静受制，而鬼爻又无冲散者，宜取生世合世之方为吉。

【原文】旺相内卦，终来本境横行

【解读】凡占贼寇来我境否，若官在本宫内卦发动，必来；在他宫外卦，则不侵境也。若持世临内卦，直到我家；临外卦持应，虽来不入我室。卦身亦忌临之。

【原文】动化退神，必往他乡剽掠

【解读】官爻发动，若化退神，将往他处劫掠也；如化进神，寇必速到，宜急避之。

【原文】官运旺福合生身，反凶为吉

【解读】官爻发动克世，必遭毒手，若得化出子孙制鬼，或动子财反来生合世身者，必然因祸致福。

【原文】阳化阴财刑克世，弄假成真

【解读】官爻发动不伤世爻，而被动财反伤世爻者，必因贪得财物而惹祸也。

【原文】贼兴三合爻中，必投陷井

【解读】最怕动会鬼局，必主贼寇四边合来，虽欲避之，前遭后遇不能脱离。卦有两鬼俱动克世，亦欲三合兄局，身虽无事，财物失散；三合父局小儿仔细；三合财局生合世爻，则主父母失散；三合子孙局克制鬼爻，为最吉也。

【原文】身在六旬空处，终脱樊笼

【解读】身世空亡，避之为吉。

【原文】官鬼临身，任尔潜踪犹撞见

【解读】官爻持世乃是寇贼临身，如何可避？如至捉去而占，亦不能脱彼而回。

【原文】子孙持世，纵然对面不相逢

【解读】子孙持世，不动亦吉，发动尤妙。若临月建或带日辰，或在旁爻旺动，皆吉，卦中虽有鬼动，不足畏也。

【原文】兄变官爻，窃恐乡人劫掠

【解读】卦中无鬼而遇兄动变出者，须防邻人乘机劫盗财物，非真贼寇也；兄在内卦，是近邻，在外卦，远方人也。

【原文】财连鬼煞，须防臧获私藏

【解读】卦中无鬼，财变官爻者，是奴婢假盗贼劫物，或在乱中被其其藏匿也；若在外卦乃邻里妇人。

【原文】日辰冲克财爻，妻孥失散；动象刑伤福德，儿女抛离

【解读】官动必有惊险，不拘日辰动爻被其伤处即不太平。如冲克财爻，主妻孥扶散；冲克子孙，必主儿女抛离。

【原文】火动克身，恐有燎毛之苦；水兴伤世，必成灭顶之灾

【解读】卦中火鬼动来克世，主有火烧之祸；若水鬼克世，主有水患。

【原文】父若空亡，包裹须防失脱；妻如落陷，财物当虑遗亡

【解读】父爻空亡，非包裹失脱，须防父母有不测之忧；财空防失财物，否则妻妾有殃；子孙空则忧小口。愿推之。

【原文】五位交重，两处身家无下落

【解读】凡遇五爻发动，东奔西走，避乱不暇，身宅两处，更遇日辰动爻冲散世爻，必无安身下落之所。

【原文】六爻乱动，一家骨肉各西东

【解读】六冲卦及六爻乱动者，主父母冲散，兄弟夫妇骨肉各自逃命，不能聚于一处。

【原文】福德鬼位刑冲带煞，则官兵不道

【解读】子动固是吉兆，若带刑害虎蛇而又变出官鬼者，乃是官兵乘乱劫掠。

【原文】官变兄爻克合伤财，则妻妾遭氵㸒

【解读】官动刑克世爻，合住财爻，则身被擒，妻遭氵㸒污；如不伤世而但合财爻者，自身虽无事，妻被辱也；更化兄爻，被奸而难望放回。

【原文】妻去生扶，只为贪财翻作祸

【解读】鬼动最喜衰绝，若有财动生扶，必因贪财惹祸。世以己方，应以人言。

【原文】子来冲动，皆因儿哭惹成灾

【解读】鬼静最吉，若被子孙冲动，必有小儿啼叫，因而知觉，乃被其害，福旺官衰不妨。

【原文】得值六亲生旺，虽险何妨；如临四绝刑伤，逢屯即死

【解读】用爻遭克必有灾咎。若受伤之爻如值生旺，不致伤命，唯怕临于绝地；若遇衰弱，一克即倒，而必致丧命也。

【原文】世遇乱离，既已逐爻而决矣；时遭患难，亦当随象以推之

【解读】平居无事，何暇占卜？或刑罚所加，户投所累，或官府捉拿，仇家报复，或祸起于无辜，殃生于不测，苟不避之，终为所害，是以不能无避害之占也。然大概与避乱相似，故并附列之。

【原文】最怕官爻克世，则必难回避

【解读】凡脱祸避祸，遇鬼动伤世，皆不能避，持世亦然。若鬼空绝静，如伏于世下者，日下无事，后当令恐复发觉。

【原文】大宜福德临身，则终可逃生

【解读】子孙能制鬼，为解神，若临身世或在旁爻发动，或值月建日辰，虽遇官鬼亦不妨事，大怕空亡墓绝受制。

【原文】官化父冲，必有文书挨捕

【解读】旺爻发动，名已入册，或有官批在外。鬼爻亦动，事体紧急。父化官、官化父刑克世爻者，必着公差挨捕。

【原文】日冲官散，必多亲友维持

【解读】官动固难逃避，若得日辰动爻冲散克制之，必有心腹亲友与我周旋解释。

【原文】鬼伏而兄弟冲提，祸由骨肉

【解读】官伏而被兄弟冲飞提拔者，或兄弟冲动官鬼来刑克者，是自家骨肉搜踪捕迹，恐难逃避也。

【原文】官静而旁爻刑克，事出吏书

【解读】鬼静而卦中爻动刑克世爻者，乃是下役及仇家陷害也；若化兄爻，彼欲索诈财物。

【原文】应若遭伤当累众

【解读】官鬼伤克应爻，必然累及他人，月建日辰亦然。

【原文】妻如受克定伤财

【解读】如遇兄动，必主破费财物。

【原文】偏喜六爻安静

【解读】六爻不动，官爻无冲并者，患难可避，户役可脱。

【原文】又宜一卦无官

【解读】无官鬼则主事必平安，空亡亦吉。

【原文】或身世之逢空

【解读】世身空亡，百事消散，虽有鬼动亦不妨事。

【原文】或用神之得地

【解读】用神旺相而无刑冲克害，不化死墓空绝，皆为吉兆。

【原文】天来大事也无妨，海样深仇何足虑

【解读】此二句总上文四节，总结而言，卦中有一吉神，决然无事也。







25章 逃亡

宽以御敌，众侮慢斯，加严以治人，逃亡遂起?

故虽大圣之有容，尚谓小人之难养，须察用爻方知实迹?

若临午地，必往南方，或化寅爻，转移东北?

木属震宫，都邑京城之内；金居兑象，庵观寺院之中?

鬼墓交重，庙宇中间隐匿；休囚死绝，坟陵左右潜藏?

如逢四库，当究五行；倘伏五乡，岂宜一类?

木兴水象，定乘舟楫而逃；动合伏财，必拐妇人而去?

内近外远，生世则终有归期；静易动难，坐空则必无寻路?

合起合住，若非容隐即相留；冲动冲开，不是使令当败露爻?

动爻刑克，有人阻彼登程；日建生扶，有伴纠他同去?

间爻作合，原中必定知情；世应相生，路上须当撞见?

无冲无破居六位，则一去不回；有克有生在五爻，则半途仍走?

主象化出主象，归亦难留；本宫化入本宫，去应不远?

归魂卦用仍生合，不捕而自回；游魂卦应又交重，能潜而会遁?

世克应爻，任尔潜身终见获；应伤世位，总然对面不相逢?

父母空亡，杳无音信；子孙发动，当有维持?

众煞伤身，窃恐反遭刑辱；动兄持世，必然广费赀财?

父动变官，必得公人捕捉；世投入墓，须防窝主拘留?

世应比和不空，必潜于此；世应空亡独发，徒费乎心?

但能索隐探幽，何虑深潜远遁！

【原文】宽以御众侮慢斯加，严以治人逃亡遂起，故虽大圣之有容，尚谓小人之难养。须察用爻，方知实迹

【解读】用爻者，如占奴卜妻妾逃亡，看财爻类也。

【原文】若临午地，必往南方；或化寅爻，转移东北

【解读】用爻安静，以所临之地为逃去之向，故云临午是南方。如用爻发动，以变爻定向；转移者转往一方也，即如午变寅爻，定然先往正南，后往东北。

【原文】木属震宫，都邑京城之内；金居兑象，庵观寺院之中

【解读】用神如临震宫木爻，必在都邑；如临九五，必往京城，如临兑宫金象，必避在庵院寺观之中。

【原文】鬼墓交重，庙宇中间隐匿；休囚死绝，坟陵左右潜藏

【解读】用持鬼墓，其人必隐庙宇之中；用临死绝，必藏身于坟墓左右也。

【原文】如逢四库，当究五行

【解读】四库即辰戌丑未四支，用爻属木，卦有未动类。如辰为水土库，必在水边；戌为火库，在寺庙侧；丑为金库，在银铁匠家；未为木库，在园林柴草间，或木工蔑匠之家。凡占逃亡盗贼，若遇墓爻，决难寻见，直待冲破墓爻日月，方可得见也。

【原文】倘伏五乡，岂宜一类

【解读】卦无用神，须看伏在何爻下，便知其人在于何处。如伏鬼爻，在官仓官库之中，旺加月建在官户家，休囚无气在公吏家；伏父母下，在叔伯父母家，不然在手艺人家；伏兄下，在兄弟姊妹及相识朋友家；伏财下，在奴婢妻妾家；伏子下在寺观及卑幼处也。又如伏于鬼墓下，不在庙宇中则在寺庵内；又如伏于财库下，不在仓库中，即在富豪家也。

【原文】木兴水象，定乘舟辑而逃

【解读】用爻属木在坎宫动者，必乘舟逃去；木化水，水化木，或木在水宫动，水在木宫动者皆然。

【原文】动合伏财，必拐妇人而去

【解读】用爻动来与本宫财爻作合，其人必拐妇人逃去。财若伏于世下，必是妻妾；在应爻下，乃是邻家妇女。

【原文】内近外远，生世则终有归期

【解读】用爻在本宫卦内，人在本地；在本宫外卦，在别府别县；他宫内卦，在外县交界处；他宫外卦，在他府外县；如在六爻，远方去矣。最喜生合持世，其人虽去，日后当自归来，寻亦易见也。

【原文】静易动难，坐空则必无寻路

【解读】用爻不动，其人易寻，动则迁移无常，指东言西，或更改名姓，必难寻觅。若落空亡，杳无踪迹。

【原文】合起合住，若非容隐即相留

【解读】用静逢合则合起，用动逢合则合住；若日辰动爻合起用神，必有窝藏容忍相留。要知相留容忍之人，以合爻定之，如在子孙为僧道，父母为尊长类。合爻与世冲克，决不来报。

【原文】冲动冲开，不是使令当败露

【解读】静爻逢冲为冲动，动爻逢冲为冲开。用爻遇动爻日辰冲动，家中必有人使令逃亡者，如父母，是尊长类。

【原文】动爻刑克，有人阻彼登程；日建生扶，有伴纠他同去

【解读】用爻逢冲，被人喝破；遇克，被人捉住；有扶有并有生，有人纠他同去。以上刑克等爻与世有情，必来报我。

【原文】间爻作合，原中必定知情

【解读】间爻为原保人，无保，以邻里断之。如与用爻相合，必知其情，更与世爻冲克，必是此人诱去。

【原文】世应相生，路上须当撞见

【解读】世应俱动相冲，在途撞见，用爻与世动冲亦然。世爻动克用爻或世旺应衰，必然擒拿；应旺世衰或用爻克世，虽能遇见，不能捕之。

【原文】无冲无破居六位，则一去不回，有克有生在五爻，则半途仍走

【解读】用爻不受刑冲克害，又不生合世爻，而世爻不克用爻者，是逃者不思妇，寻者不得见，乃一去不回之象。若动爻日辰克制用爻，是可擒之兆；若遇变出之爻反生合用爻者，诸生捕后仍被逃走。

【原文】主象化出主象，归亦难留

【解读】卦有用爻，不宜化退神，谓之化去，必难捕获；若被世爻、动爻、日辰克制，纵捉回之后亦难久留。

【原文】本宫化入本宫，去应不远

【解读】本宫仍化本宫卦者，譬如乾卦化入姤、遯、否、观等本宫卦也，主其人逃在本处地方，必不远出；若用爻在他宫动而又化入他宫者，远去又转方也。

【原文】归魂卦用遇生合，不捕而自回；游魂卦应又交重，能潜而会遁

【解读】得归魂卦，彼意归切，若生合世爻者，彼必自归，寻之易见；遇游魂卦，其人必无归意，能潜会遁，寻必难见。

【原文】父母空亡杳无音信

【解读】父母主信，逢空则无信，如动来生世合世，定有报信人来也。

【原文】子孙发动当有维持

【解读】子孙临身世，自然去必顺利；如得日辰生合世爻，必有维持，纵有逆事不能为害。此言逃亡自卜也。

【原文】众煞伤身，窃恐反遭刑辱

【解读】动变日月刑冲克害世爻者，谓重煞伤身也，反遭刑，不逃者吉。

【原文】动兄持世，必然广费赀财

【解读】兄弟持世，费财可寻，费财可逃。若加玄武旺动克世，须防有人劫骗。

【原文】父动变官，必得公人捕捉

【解读】父化官、官化父，或官父俱动，必须兴词告官，差捕可获也。

【原文】世投入墓，须防窝主拘留

【解读】凡遇世爻入墓者，反被拘留人之辱，或后有灾病。

【原文】世应比和不空，必潜于此

【解读】凡卜逃人在此处否，须得世应生合、比合用爻，出现不空，必然潜于此也。

【原文】世应空亡独发，徒费乎心

【解读】世空则去寻不紧，用空则寻亦不见，世应俱空，必主无可寻处空回。兄弟独发，虚诈不实，亦寻不见也。







26章 失脱

（附盗贼、捕盗、捉贼）

民苦饥寒，每有穿窬之辈，勿忘检束，亦多遗失之虞? 要识其中之得失，须详卦上之妻财? 自空化空，皆当置而不问；日旺月旺，总未散而可寻? 内卦本宫，搜索家庭可见；他宫外卦，追来邻里能知? 五路四门，六乃栋梁阔上；初井二○，三为闺阃房中?

水失于池，木乃柴薪之内；土埋在地，金为砖石之间? 动入墓中，财深藏而不见；静临世上，物尚在而何妨? 鬼墓爻临，必在坟边墓侧；日辰合住，定然器掩遮藏? 子爻福变妻，财须探鼠穴；西地逢福德，当检鸡栖财? 鬼在空中世动，则自家所失；财伏应下世合，则假贷于人?

若伏子孙，当在僧房道院；如伏父母，必遗衣笈书箱? 在内则家中失脱，在外则他处遗亡? 财伏逢冲，必是人移物动；鬼兴出现，定为贼窃人偷? 阴女阳男，内卦则家人可决；生壮墓老，他宫则外贼无疑? 干宫鬼带螣蛇，西北方瘦长男子；巽象官加白虎，东南上肥胖阴人?

与世刑冲，必是冤仇相聚，与福交变，必然僧道同谋? 鬼遇生扶，惯得中间滋味；官兴上下，须防内外勾连? 木克六爻，窬墙而入；金伤三位，穿壁而来? 世去冲官，失主必曾惊觉；日来克鬼，贼心亦自惊疑?

子动子宫，问牧童定知消息；福兴酉地，见酒客可探情由? 兄动劫财，若卜起赃无处觅；官兴克世，如占捕盗必伤身? 世值子孙，任彼强梁何足虑；鬼临墓库，纵能巡捕亦难擒? 日合贼爻，必有窝藏之主；动爻鬼煞，还逢指示之人?

卦若无官，理当论伏；财如发动，墓处推详? 伏若克飞，终被他人隐匿；飞如克伏，还为我辈擒拿? 若伏空爻，借赁屋居非护贼；如藏世下，提防窃盗要留心? 倘失舟车衣服，不宜妻位交重；或亡走兽飞禽，切忌父爻发动?

【原文】居民饥寒，每有穿逾之辈，勿忘检束，亦多遗失之虞。要知其中之得失，须详卦上之妻财

【解读】财爻为所失物之主，如得冲中逢合，失必可得，如合处逢冲，既失不能复得矣。

【原文】自空化空，皆当置而不问；日旺月旺，总未散而可得

【解读】用爻自空或动化空，皆难寻见；若财值月令，或在日辰生旺之地，此物未散可寻也。

【原文】内卦本宫，搜索家庭可见；他宫外卦，追来邻里能知

【解读】财在本宫内卦，其物未出家庭，可见；财在他宫外卦，物已出外，难得；在间爻，邻里人家可寻。

【原文】五路四门，六乃栋梁阁上

【解读】此指六爻言其大略。用神在五爻，道路要寻；在四爻，门户可寻；在第六爻，梁阁上可寻。学者不可执泥，宜当活泼。

【原文】初井二灶，三为闺阃房中

【解读】如用临初爻子亥，水井中可寻；在二爻，灶前可寻；在三爻，房内可寻；如伏三爻官鬼下，神堂内可寻。

【原文】水失于池，木乃柴薪之内；土埋在地，金为砖石之间

【解读】财临水爻，物在池沼；财临木爻，竹木树林柴薪内；财临金爻旺相，在铜锡铁器中，休囚，缸缺罐瓶内。外卦旺相，砖石内，休囚，瓦砾中之类。

【原文】动入墓中，财深藏而不见

【解读】倘用爻入墓化墓，或伏墓下，必在器物中，要知何日见，待到冲墓之日。

【原文】静临世上，物尚在而何妨

【解读】凡占失脱，用爻不宜动，动有更变。若得安静持世，生世合世，其物皆主未散，必易寻得，生旺不空尤妙。

【原文】鬼墓爻临，必在坟边墓侧

【解读】用临鬼墓，其物必在寺庙中，无气则在坟墓内，如系本宫内卦，则在柩旁，或在座席上。更加螣蛇，恐在神图佛像之前。在三爻，香火堂中类。

【原文】日辰合住，定然器掩遮藏

【解读】用爻发动遇日辰合住，必然有物遮藏，冲中逢合必得，合处逢冲难寻。

【原文】子福变妻财，须探鼠穴；酉地逢福德，当检鸡栖

【解读】财化福、福化财，其物必在禽兽巢窟中，如值子爻，是鼠衔去，更在初爻，在地穴。寅是猫衔，丑在牛栏，午在马厩，未在羊牢，酉在鸡栖，亥在猪圈是也。有合则在内，无合则在旁。

【原文】鬼在空中世动，则自家所失

【解读】卦无官或落空而世爻动者，乃自遗失，非被人偷去也。

【原文】财伏应下世合，则假贷于人

【解读】官鬼或空或伏，或死绝不动，而财临应上或伏应下，乃自借于人也。要知何人假借，以应临六亲定之，如临子为卑幼类。

【原文】若伏子孙，当在僧房道院；如伏父母，必遗衣笈书箱

【解读】用神不上卦，须寻伏于何处。若伏子孙爻下，物在寺院或卑幼处。如伏父母下，物在正屋中，或在尊长处。无合衣服书卷中，有合衣箱书箱内。若伏兄下，本宫兄弟姊妹处，他宫相识朋友处。

【原文】在内则家中失脱，在外则他处遗亡

【解读】用爻在卦内，失于家中；外卦，失于他处。

【原文】财伏逢冲，必是移物动

【解读】财伏卦中，遇动爻日辰暗冲者，若鬼爻衰静，其物被人移动，非人偷也。

【原文】鬼兴出现，定为贼窃人偷

【解读】鬼不上卦或落空亡，或衰绝不动，皆不是人偷；游魂卦，多是忘记；若鬼爻变动，方是人偷。

【原文】阴女阳男内卦，则家人可决；生壮墓老他宫，则外贼无疑

【解读】鬼爻属阳，男子偷；属阴，女人偷；阴化阳，女偷与男；阳化阴，男偷寄女。生旺壮年人，墓绝老年人，胎养小儿偷，带害有病人偷。本宫内卦家中人偷，他宫内卦宅上之借居人偷，或家中异姓人偷。

【原文】乾宫鬼带螣蛇，西北方瘦长男子；巽象官加白虎，东南上肥胖阴人

【解读】此指八卦以定方向，六神以定贼形。如鬼在乾宫，西北方人；在巽宫，东南方人；带螣蛇身长而瘦，加白虎旺相贼必肥大，休囚瘦小。余皆仿此。

【原文】与世刑冲，必是冤仇相聚；与福交变，必然僧道同谋

【解读】鬼爻与世刑冲，其贼向有仇隙者；与世生合，乃是兼亲带故之人；鬼化子、子化鬼，必有僧道杂在其中。

【原文】鬼遇生扶，惯得中间滋味

【解读】鬼爻无气又临死绝，若遇动爻日辰扶起者，此贼惯得其中滋味；带月建强盗，加太岁是官贼。

【原文】官兴上下，须防内外勾连

【解读】卦有二鬼，偷非一人；俱动，是外勾里连。内动外静，是家人偷与外人；外动内静，家中有人知情。

【原文】木克六爻，逾墙而入；金伤三位，穿壁而来

【解读】木爻克土，逾墙掘洞；金鬼克木，割壁穿篱；火鬼克金，劈环开锁；水鬼克火，灌水来灯；土鬼克水，涉渎跳涧；木火交化，明火执仗。要知何处可进，以鬼克处定之，如木鬼克六爻，逾垣而入；克初爻，后门掘洞而进也。

【原文】世去冲官，失主必会警觉

【解读】世冲鬼爻，失主知觉；就冲鬼爻，他人知觉；旁爻冲鬼，旁人知觉。

【原文】日来克鬼，贼心亦自惊疑

【解读】鬼被日辰动爻刑克，彼时贼心惊疑，贼必捕获得。

【原文】子动丑宫，问牧童定知消息；福兴酉地，是酒客可探情由

【解读】子动，必有人撞见，询之可知消息。如在子爻，可问科头男子或捕鱼人；在丑爻，可问牧童筑墙等人；在寅爻是木客木匠、担竹木器等人；在卯爻，问织席卖履、挑柴、砍草等人；在辰爻问凿井、傍河、锄地等人；在巳爻问穿红衣女子，或弄蛇乞丐人；在午爻问烧窑、乘马、讨火、提灯等人；在未爻问挑灰、耕种、牧羊者等人；在申爻，问铜铁匠或弄猴人；在酉爻，问针工、酒客、捉鸡等人；在戌爻，问挑泥、锄地、牵狗等人；在亥爻，问担水、踏车、洗衣、沐浴等人。

【原文】兄动劫财，若卜起赃无须觅

【解读】卜起赃及寻物，若见兄动，皆主财物失散，终难寻觅。

【原文】官兴克世，如占捕盗必伤身

【解读】凡占捕盗，要世旺鬼衰、世动鬼静，则易于捕获；若鬼爻乘旺，动来刑克世爻，须防反被其害。

【原文】世值子孙，任彼强梁何处虑

【解读】子为捕盗之人，若旺动或临世，或日月临之，则鬼有制，贼必可获，纵凶恶强盗，不足畏也。

【原文】鬼临墓库，纵能巡捕亦难擒

【解读】鬼爻入墓及化入墓，或伏墓下，皆主其贼深藏难捕；得动爻日辰入墓可捕。

【原文】日合贼爻，必有窝藏之主

【解读】鬼为贼爻，捕盗遇合贼；必有人窝藏不能见，待冲合之日可捕。

【原文】动冲鬼煞，还逢指示之人

【解读】鬼爻逢冲动及受克，必有人指示贼隐之处。

【原文】卦若无官，理当论伏；财如发动，墓处推详

【解读】捕盗无官，贼必隐迹，须看伏在何爻之下，便知贼在何处，如伏财下，在妻奴家类。若动爻有化出者，即以变爻论之，不须看伏。若卜起赃，见财爻发动，看其墓在何处，便知藏向何方。

【原文】伏若克飞，终被他人隐匿；飞如克伏，还为我辈擒拿

【解读】此伏只论鬼爻，此飞只论世爻。如鬼伏世下克飞，终难擒获；如世克伏，必可擒拿。

【原文】若伏空爻，借赁屋居非护贼

【解读】鬼伏空爻下，赁屋居住，非是窝藏，或潜住他家，亦非容隐，后终败露。

【原文】如藏世下，提防窃盗要留心

【解读】凡占防盗，最要鬼爻衰静及空，或日辰冲散，或子孙克制，皆为吉兆。若官鬼爻无制动克，世爻当受其害；若鬼伏世下，目下虽无事，至其时透出，宜提防累及。

【原文】倘失舟车衣服，不宜妻位交重；或亡走兽飞禽，切忌父爻发动

【解读】失脱不可专以财为用神，若失舟车、衣帽、文书、奏章则以父母爻为用神，故忌财动；若失飞禽走兽，则以子孙为用爻，故忌父爻发动，克则难寻觅。学宜通变。







27章 新增痘疹

六气司天，寒暑灾祥之感应；五行迭运，痘痧疮疹之流行?

欲问安危，须凭易卦；先察用象旺衰，次究忌神动静?

生扶拱合，痘长灵根；克害刑冲，花遭妒雨?

父动则护持乎兄弟，儿孙安得云宜；兄兴则为难于妻奴，子侄喜其相遇?

最吉者官安用旺，最凶者鬼旺忌兴?

用得长生，百年之内保无虞；原临死绝，一月之外终有害?

官强而痘难开朗，福旺则花必稀疏?

墓库不宜临用，休囚岂可持?

卦现官多，防贼痘之为害；爻临福聚，虑进补以招殃?

乱动皆非吉，伏吟亦是凶?

子孙发现，当勿药而自痊；父母交重，纵延医而难治?

财动卦中，宜调脾胃；兄兴象内，须理胸怀?

贪口腹而增忧，多为帮官伤世；爱滋味而进食，定因助福生身?

卦遇六冲难起发，爻逢六合好收功?

闷而不发，皆缘用伏加伤；发而不浆，只为官空增制?

原神若坏，纵出现兮不祥；主象受伤，得救护兮无碍?

福鬼若值青龙，方宜痘种；用煞如临白虎，且慢栽花?

玄武冲世冲身，污妇魇而作变；白虎临官临用，火毒甚而未清?

身上虎，须向五行言带疾；爻中煞，当凭八卦论终身?

金为肺腑，增疼增嗽非宜；火属心经，发疮发斑大忌?

木鬼乃风邪未表，水宫而寒食尚停；麻面官乘四土，破碎位遇三冲?

玄武主阴虚黑缩，勾陈应胀闷黄浮；螣蛇木摆似惊风，朱雀火炎真血热?

白虎同忌煞交重，哭声将至；青龙会恩星发动，庆贺强来?

定死活于五行生克之中，决轻重于六神临持之上?

儿孙满目未出花，耽许多忧虑；金玉满堂失教训，枉费心机?

【原文】六气司天，寒暑灾祥之感应；五行迭运，痘痧疮疹之流行。欲问安危，须凭易卦。先察用旺衰，次究神动静。生扶拱合，痘长灵根；克害刑冲，花遭毒雨。父动则护持乎兄弟，儿孙安得云宜；兄兴则为难于妻奴，子侄喜其相遇。最吉者官安用旺，最凶者鬼旺忌兴

【解读】凡卜痘痧，必先分别用神原神衰旺，次究忌神仇神动静。如卜兄弟出花，以兄弟爻为用神，父母爻为原神，动而生之则吉。倘卜子侄，以子孙爻为用神，父动则克子是凶。如卜妻奴婢妾，以财爻为用神，兄动则克财，亦不宜也。凡卜子侄喜遇兄弟动也。官鬼为痘花，不宜伤损，亦不宜动，动恐变坏；如遇刑冲克害伏藏等象，是险逆之症也。即勉强起发，亦难收成。用神旺相，官鬼安静而得生扶拱合者，是顺症而无忧虑也。

【原文】用得长生，百年之内保无虑

【解读】用神长生于日辰或化长生者，虽百年之内无忧，目下何必虑之。

【原文】原临死绝，一月之外终有害

【解读】如用神休囚再受伤克，又遇原神居于死绝之处，旦夕难延；若用神出现旺相，而原神静逢死绝，或动化伤克者，目下得令虽见收功，出月退气仍有不测之害也也。

【原文】官强而痘难开朗，福旺则花必稀疏

【解读】官鬼爻为痘症，宜静不宜动，动则有变。静而衰者痘稀，旺而动者痘密。父神为痘花之主，亦宜安静有气，最忌动化伤克；若得福旺官衰，痘花定然稀朗，必好收功也。

【原文】墓库不宜临用

【解读】痘喜起发，既发又喜神清，若用神入墓库，初难起发，后必神思昏倦，主难收功也。

【原文】休囚岂可持身

【解读】出花之人宜于体旺，则易收功，如用神休囚，必是体弱，再无原神日月生扶者，后亦有变。

【原文】卦现官多，防贼痘之为害

【解读】官鬼不宜多，鬼多则痘分粗细，如无子孙出现，恐痘密之中间有毒痘，其名曰贼痘，如不去之，则害一身痘矣。

【原文】爻临福众，虑进补以招殃

【解读】子孙之爻不宜多现，只要旺相有气，如多现不宜用补药食补物，若用补反恐有害也。

【原文】乱动皆非吉，伏吟亦是凶

【解读】诸卦皆怕乱动，何况于痘花？凡占皆畏伏吟，岂独痘症乎？

【原文】子孙发动，当勿药而自痊；父母交重，纵延医而难治

【解读】如子孙发动，不遇日月动变伤克者，倘卜用药，当许立效，故喻之不药而能愈也。

【原文】财动卦中宜调脾胃

【解读】财为饮食，宜旺不宜空，空则不思饮食；宜静不宜动，动则生助官鬼。恐因多食而伤脾胃，故须调养。

【原文】兄兴象内须理胸怀

【解读】财为调理之物，兄为气闷之神，如遇兄弟爻发动，则伤克财爻，主饮食少进或乏于调理。如在间爻，宜宽胸理气；如临朱雀，必感怒而不思饮食。

【原文】食口腹而增忧，多为帮官伤世

【解读】财爻发动则生官鬼，若卦中又见官鬼发动而克世身主象者，必因贪口腹以致增病，或未出痘之前已停食也。

【原文】爱滋味而进食，定因助福生身

【解读】兄弟本是克财，动则不思饮食，若得子孙亦动，动来生世身用象者，谓之助福生世，主出痘之人初不思食，因爱一味引开胃口，始能进食也。

【原文】卦遇六冲难起发，爻逢六合好收功

【解读】凡卜近病喜遇六冲，谓之冲散灾殃，唯卜痘症则不然，谓之花逢冲则败，犹如妨雨侵花，初难起发，后不收功。如遇六合卦，或用神逢生合，则易起发定然，必好收功也。

【原文】闷而不发，皆缘用伏加伤；发而不浆，只为官空增制

【解读】用神出现，不遇日月动爻刑冲克害，是大吉之兆；如用神伏藏，再受日月动爻刑冲克害者，必是闷痘，难过四五朝者屡验。如官爻旬空月破，又遇日辰动爻克害者，痘虽起发，在七八朝之内恐不上浆，难于收功也。须仔细而推详。

【原文】原神若坏，纵用现兮不祥；主象受伤，得救护兮无碍

【解读】原神者，生用神之爻也，如原神旬空，若伏藏而夫伤克者，主症虚体弱，非补不能起发，既起发主发无力灌浆。若原神值真空真破，或伏而受伤太过，或化回头克伤，谓之原神受伤，用神无根，焉能得生？非吉祥之兆也。如主象逢伤克，而遇原神临月建日辰动爻救护者，痘症虽险，可断不妨。学者宜变通。

【原文】福鬼若值青龙，方宜种痘

【解读】或子孙爻临青龙，或官鬼爻临青龙，不遇日月动爻刑冲克害者，如卜种痘为大吉之兆；如官爻旬空或伏藏，福神不值青龙，虽种豆亦不出也。

【原文】用煞如临白虎，且慢栽花

【解读】或用神临白虎，或忌神临白虎，用神受日月动爻刑冲克害者，不宜种痘，恐反被害耳。

【原文】玄武冲世冲身，污妇冲魇而作变

【解读】玄武临财爻动来冲世身用象者，主因污妇冲魇致痘花作变。如玄武临应爻动来冲世身主象，被外人闯魇作变也。

【原文】白虎临官临用，火毒甚而未清

【解读】白虎是血神，如临官鬼或临用神，而遇日月动爻刑冲克害，若非生痰，定是结毒。如在乾宫毒结头面，坤腹、震足、巽股、艮手、离目、坎耳、兑口等类推之。

【原文】身上虎须向五行言带疾

【解读】大凡卦身一爻，主痘人始终之事，若临福德吉神，主无痘毒；如临官鬼，必有结毒成疾之处。如遇金鬼，系肺经火毒未消，鼻孔内生疮或右耳带疾；如临木鬼，系肝经火毒未消，主两目内出痘或右耳带疾。如遇水鬼，系肾经火毒未消，主两耳干枯，嘴唇带疾；如官鬼属火，系心经火毒未消，舌上干焦，主带目疾；如官鬼属土，系脾经火毒未清，主口如鱼口，鼻梁带疾。己土官鬼凡属临持卦身，如值休囚，见福神发动者用药可愈；如无福神克制反加白虎附持，则有损失，乃终身之疾也。

【原文】爻中煞当凭八卦论终身

【解读】如虎鬼居乾宫，则带疾在头；如居兑象，则带疾在面；如居震卦，带疾在足；如居巽卦，带疾在股；如居坎卦，带疾在耳；如居离卦，带疾在目；如居艮卦，带疾在手；如居坤卦，带疾在腹。以上八宫所值鬼爻，如遇福神克制，则医治易愈，如再加白虎持临，乃终身之疾也。学者依理而推。

【原文】金为肺腑，增疼增嗽非宜；火属心经，发疮发斑大忌

【解读】官鬼属金，毒发肺部，主身体作痛或咳嗽，须防鼻偏；如官鬼属火，毒发心经，乃火毒之症，起初防发斑，继之防发疮及舌头宿硬。衰静者轻，旺动者尤重。

【原文】木鬼乃风邪未表，水宫而寒食尚停

【解读】木能生风，故主风邪，如官爻属木，必因未表风寒，肝经受毒，防呛喘发痒及两目直视；如官爻属水，毒发肾经，防腰疼及两耳焦干，尚有寒食停积，发热宿浆。

【原文】麻面官乘四土，破碎遇三冲

【解读】官鬼为痘花，如临辰戌丑未四土，土属脾经，主痘粗扁多密，故云麻面，防口如鱼口；如官爻遇年月日二建冲者，灌浆后防破碎泄气。

【原文】玄武主阴虚黑缩，勾陈应胀闷黄浮

【解读】玄武临官爻，或临忌神及阴虚之症，防缩浆黑陷；勾陈如附鬼爻，主胀闷黄浮。

【原文】螣蛇木摆似惊风，朱雀火炎真血热

【解读】螣蛇临木爻官鬼，主初起未见点时似乎惊风；若卦中官鬼属火，又临朱雀，是血热火毒之症，须用大黄、黄莲等剂，必清火泻毒方能有救，如迟服则斑甚，痘隐焦黑，不能挽回也。

【原文】白虎同忌煞交重，哭声将至

【解读】白虎临忌神发动克伤用神，又无原神持护者，立见其危。

【原文】青龙会恩星发动，庆贺齐来

【解读】青龙临原神发动，生合用神，痘必收功也。

【原文】定死活于五行生克之中，决轻重于六神临持之上

【解读】生死全凭生克轻重，兼看六神，此节乃一章之大旨也。







28章 娼家

养身于花柳之家曰娼曰妓，识祸福于几微之际惟蓍惟龟? 花街托迹，柳巷安身? 门外纷纷，总是风流子弟；窗前济济，无非歌舞佳人? 若要安宁，必得世无冲克；欲求称意，还须应去生扶? 卦见六冲，往来亦徒迎迓；爻当六合，晨昏幸尔盘桓? 财若空亡，钱树子恐防倾倒；官如墓绝，探花郎那得栖迟? 妻财官鬼二者不可相无，财鬼父兄子孙皆宜不动?

鬼煞伤身，火盗官灾多恐布；日辰冲父，住居屋宅有更张? 兄弟交重，罄囊用度；子孙藏伏，蹙额追陪? 财化福爻，家出从良之妓；官居刑地，门招恶病之人? 忌动衰空，闲是闲非闲挠舌；财兴克世，有财有利有惊忧? 能将玄理以推详，真乃黄金而不易?

【原文】养身于花柳之家，曰娼曰妓，识祸福于几微之际，唯蓍唯龟。花街托迹，柳巷安身，门外纷纷总是风流子弟，窗前济济无非歌舞佳人。若要安宁，必得世无冲克；欲求称意，还须应去生扶

【解读】凡娼家卜住居家宅生意类，皆以世为主娼之人，应为宿娼之家。若逢日辰动爻俱不刑冲世，必主家宅吉利，人口安宁，更遇应来生合，十全之好，凡事遂意。

【原文】卦见六冲，往来亦徒迎迓

【解读】冲者散也，如得六冲卦或合处逢冲，不但往来之客无惠，更防驱逐不安。

【原文】爻当六合，晨昏幸尔盘桓

【解读】得六合卦最吉，盖合则情分相投，必主人多，断内外合同，家门雍睦。

【原文】财若空亡，钱树子恐防倾倒

【解读】财为娼妓，若值真空或衰绝受克，主妓女衰亡；财若重叠，妓女必多；旺相则颜色美丽，衰竭则容貌不妍；刑则有病。日月动爻无生无合，主人不恋。

【原文】官如墓绝，探花郎哪得栖迟

【解读】官为宿客之主，若动来生合世爻，必多商客下顾，更得日辰生扶，必有贵人招接，唯不宜空亡墓绝。

【原文】妻财官鬼二者，不可相无

【解读】无财主无出色之女，无官主无贵客招接，钱财破耗；若财官俱无，或一空一伏，是时运不济也。

【原文】财鬼父兄子孙，皆宜不动

【解读】常人占宅宜子孙动，唯妓家动则伤官，若鬼动子孙亦宜动也。最喜六亲安静，故曰“皆不宜动”也。

【原文】鬼煞伤身，火盗官灾多恐怖

【解读】鬼爻生合世爻，是宿客顾恋之象，虽动亦吉；若冲克刑害，则是鬼煞为祸，重则官灾火盗，轻则是非口舌。

【原文】日辰冲父，住居屋宅有更张

【解读】父母为住居屋宅，或被日辰冲克，或父母化出财爻，当有更变，必住不久。

【原文】兄弟交重，馨囊用度

【解读】兄动主生涯冷淡，破耗多端，更有生扶，门中罄赀用度无了日也。

【原文】子孙藏伏，蹙额追陪

【解读】子孙为福德喜悦之神，娼家虽不宜动，然不可空伏，主家宅不安，住居不稳，生涯不旺。

【原文】财化福爻，家出从良之妓

【解读】不宜财动，动则妓女走失，若逢冲克或空动皆然。子合应，妓有从良之志；化子生世，可称钱树子也。

【原文】官居刑地，门招恶病之人

【解读】鬼带刑爻生合世身，多招恶病之人来往；与世生合，与财刑冲，须防妓亦沾染。

【原文】忌动衰空，闲是闲非闲挠舌

【解读】克世之神发动，衰空有制者，不过闲是闲非而已，无制不吉也。

【原文】财兴克世，有财有利有惊忧

【解读】凡财爻旺相，不宜动来伤克世爻，盖财乃生祸之端，必然因财致祸。







29章 出行

人非富贵，焉能坐享荣华，苟为利名，宁免奔驰道路?

然或千里之迢遥，夫岂一朝之跋涉?

途中休咎若个能知，就里灾祥神灵有准?

父为行李，带刑则破损不中；妻作盘缠，生旺则丰盈足用?

世如衰弱，那堪水宿风餐；应若空亡，难望谋成事就?

间爻安静，往来一路平安；太岁克冲，行止终年挠括?

世伤应位，不拘远近总宜行；应克世爻，无问公私皆不利?

八纯乱动，到处皆凶；两间齐空，独行则吉?

世动订期，变鬼则自投罗网；官临畏缩，化福则终脱樊笼?

静遇日冲，必为他人而去；动逢间合，定因同伴而留?

世若逢空，最利九流出往；土如遇福，偏宜陆地行程?

鬼地墓乡，岂堪践履；财方父向，却可登临?

官挈玄爻刑克，盗贼惊忧；兄乘虎煞交重，风波险阻?

妻来克世，莫贪无义之财；财合变官，勿恋有情之妇?

父遭风雨之淋漓，舟行尤忌；福遇和同之伴侣，谒贵反凶?

艮宫鬼坐寅爻，虎狼仔细；卦见兄逢蛇煞，光棍宜防?

鬼动间中，不谐同侣；兄兴世上，多费盘缠?

一卦如无鬼煞，方得如心；交爻不见福神，焉能称意?

主人动遇空亡，半途而返；财气旺临月建，满载而回?

但能趋吉避凶，何虑登高涉险?

【原文】人非富贵，焉能坐享荣华？苟为名利，宁免奔驰道路？然或千里之迢遥，夫岂一朝之跋涉？途中休咎，若个能知？就里灾祥，神灵有准。父为行李，带刑则破损不中；妻作盘缠，生旺则丰盈足用

【解读】出行以父母为行李，旺相多休囚少类，旺空虽有而不多，带刑害破损旧物。妻财为财物本钱类，旺相充满，休囚微少；若从兄弟化出必合本，或是借来非已之物也。

【原文】世若衰弱，哪堪水宿风餐

【解读】世为自己，生旺则健，休囚则倦，所以不堪劳碌于风霜中也。

【原文】应若空亡，难望谋成事就

【解读】应爻为所往之所，最怕空亡，主地头寂寞，谋事难成，不能得意而回。

【原文】间爻安静，往来一路平安

【解读】间爻为往来经历所在，动则途中阻滞；若得安静，则往来平安无阻。临财福动，途中谋望胜于地头。

【原文】太岁克冲，行止终年挠括

【解读】太岁发动冲克世爻，其人出外终年不利，更加白虎凶煞，尤非吉兆也。

【原文】世伤应位，不拘远近总宜行；应克世爻，无问公私皆不利

【解读】世克应，是我制他，所向通达，去无阻节；应克世，所向闭塞，更遇动爻日辰刑克，更不吉利。

【原文】八纯乱动到处皆凶

【解读】八纯乃六冲之卦，六爻不和又遇乱动，何吉之有？

【原文】两间齐空独行则吉

【解读】间爻若空，主无阻滞，又为伴侣，若二爻皆值旬空，宜自独行，庶免同伴之累。

【原文】世动订期，变鬼则自投罗网；官临畏宿，化福则终脱樊笼

【解读】世爻不动行期不定，动则期已定矣。世应俱动宜速行。若世动变出鬼爻，去后必遭祸患。或鬼持世，乃是逡巡畏缩，欲行不行之象。鬼化子孙，虽有灾患不足畏也。

【原文】静遇日冲，必为他人而去；动逢间合，定因同伴而留

【解读】世爻安静，遇日辰动爻暗冲者，他人浼去，非为自己谋也，日辰并起合起皆然。若世爻发动，遇日辰动爻合住者，是将行而有羁绊，未能起程；间爻方是同伴羁留。欲断行期，须逢冲日。

【原文】世右逢空，最利九流出往

【解读】世空去不成，强去终难得意，徒劳奔走。若九流艺术及公门等人，是空拳问利，反吉。

【原文】土如遇福，偏宜陆地行程

【解读】卦中火土爻乃是陆路，水木爻是水路。若临财福吉，兄鬼凶。

【原文】鬼地墓乡岂宜践履，财方父向动可登临

【解读】鬼地木乡，财方父向，如自占卜，皆以世位而言。官鬼之方及鬼之墓方、世之墓方并克世之方，此等凶方不可践履；宜往财福之方，为大吉利也。

【原文】官挈玄爻刑克，盗贼惊忧

【解读】官鬼临玄武本是盗贼，若与世爻刑克，不免盗贼之忧。

【原文】兄乘虎煞交重，风波险阻

【解读】兄加白虎及忌神动，或鬼在巽宫，动来克世，皆有风波险阻。

【原文】妻来克世，莫贪无义之财；财合变官，勿恋有情之妇

【解读】财动刑克世爻，恐因财致祸；若世与财爻相合，而财爻变出鬼来刑克者，恐因色致殃。故言“勿贪无义之财”，勿恋可免，于终吉利也。

【原文】父遭风雨之淋漓，舟行尤忌

【解读】父为辛勤劳苦之神，动则跋涉程途，不能安利；刑克世爻，必遭风雨所阻。父为舟，克世行船不利，故尤忌。

【原文】福遇和同之伴侣，谒贵反凶

【解读】子孙持世最吉，主逢好侣，行路平安；若为谒贵而出行则不宜。子动谓之伤官，反不利矣。

【原文】艮宫鬼坐寅爻，虎狼仔细

【解读】艮为山，寅属虎，若艮宫见寅鬼，是虎狼也，若不伤世，与我无害，倘或伤应，即伤他人。

【原文】卦见兄逢蛇煞，光棍宜防

【解读】兄主劫财，若加螣蛇动，必有光棍劫损财物，无制宜防，有制无妨。

【原文】鬼动间中不谐同侣

【解读】鬼在间爻动，若非伴侣不和，即是伴中有病，克世主自有悔。

【原文】兄兴世上我费盘缠

【解读】兄弟爻主耗费赀财，持世则多虚费；不临世上，动自他人，损耗我也。

【原文】一卦如无鬼煞，方得如心

【解读】官鬼主祸灾，故不宜见之；即如出现，或得安静或有制伏，纵见无妨。

【原文】六爻不见福神，焉能称意

【解读】子为福德，又为解神，若不上卦或落空亡，不能制鬼，则鬼煞专权，恐有灾祸。

【原文】主人动遇空亡，半途而返

【解读】隔手来占，须看何人出行，如卜子孙则看子孙，主人者用神也，余仿此。如动遇空亡，行至半路复回；动化退神亦然。

【原文】财旺临月建，满载而归

【解读】出行若得财爻旺临月建，生合持世，不受刑克，定主满载回家。







30章 行人

人为利名，忘却故乡生处乐；家无音信，全凭周易卦中推?

要决归期，但寻主象?主象交重身已动，用爻安静未思归?

克速生迟，我若制他难见面；三门四户，用如合世即还家?

动化退神，人既来而复返；静生世位，身未动而怀归?

若遇暗冲，睹物起伤情之客况；如逢合住，临行有尘事之羁身?

世克用而俱动，转往他方；用比世而皆空，难归故里?

远行最怕用爻伤，尤嫌入墓；近出何妨主象伏，偏利逢冲?

若伏空乡，须究卦中之六合；如藏官下，当参飞上之六神?

兄弟遮藏，缘是非而不返；子孙把持，由乐酒以忘归?

父为文书之阻滞，财因买卖之牵连?

用伏应财之下，身赘他家；主投财库之中，名留富室?

五爻有鬼，皆因途路之不通；一卦无财，只为盘缠之缺乏?

墓持墓动，必然卧病呻吟；世合世冲，须用遣人寻觅?

合逢玄武，昏迷酒色不思乡；卦得游魂，漂泊他乡无定迹?

日并忌兴休望到，身临用发必然归?

父动卦中，当有鱼书之寄；财兴世上，应无雁信之来?

欲决归期之远近，须详主象之兴衰?

动处静中，含蓄许多凶吉象；天涯海角，羁留多少名利人?

【原文】人为名利，忘却故乡生处乐；家无音信，全凭《周易》卦中推。要决归期，但寻主象

【解读】主象者用神也，卜官员看官爻，幼辈看子孙爻，妻奴看财爻，兄弟朋友看兄爻，尊长看父爻，不在六亲之中者看应爻。

【原文】主象交重身已动，用爻安静未思归

【解读】主象即用爻也，动则行人已行；如用爻安静又无日辰动爻冲并者，安居异乡未起归念。

【原文】克速生迟，我若制他难见面

【解读】用动克世或世落空亡，人必速至；生合世爻人必归迟；最忌世爻动克用爻，乃未能归也。

【原文】三门四户，用如合世即回家

【解读】三四爻为门户，临用爻动，归程已近；而用爻又无制伏，动来生合世爻者，可立而待也。

【原文】动化退神，人既来而复返

【解读】用爻若化进神，行人急回不日望；化退神，行人虽来仍返，或又往处。既来而复返者，总言不能归也。

【原文】静生世位，身未动而怀归

【解读】六爻安静人不思归，若用爻生合世爻，身虽未动已起归意。

【原文】若遇暗冲，睹物起伤情之客况

【解读】用爻安静，本无归意，若遇日辰冲动，必然睹物思乡，将欲回家。倘月建动爻克之，亦难起程也。

【原文】如逢合住，临行有尘事之羁身

【解读】用神发动本是归象，若遇动爻日辰合之，因事绊住不得归来，须待月日冲之可到，远断年月，近断日时。

【原文】世克用而俱动，转往他方

【解读】不宜世克用爻，若安静受克者，原在旧处；若发动人已起程；如被动世克之，而用爻亦动者，则转往他处。

【原文】用比世皆空，难归故里

【解读】世爻旬空者速至，如用爻亦值旬空，纵世空而不能来也。不可一概而言，故曰“用比世而皆空，难归故里”。

【原文】远行最怕用爻伤，尤嫌入墓

【解读】凡卜远行，若用神出现不受伤克，不值旬空月破，主在外吉利，归迟无妨；若逢墓绝及日月动爻变刑克，皆主不吉。

【原文】近出何妨主象伏，偏利逢冲

【解读】近出若用爻伏藏，必因事故不归，值日便到；若安静，至冲动日到；如旬空安静，至出旬逢冲日到。

【原文】若伏空乡，须究卦中之六合

【解读】用神若伏不空之飞爻下，须待冲飞之日可来；如伏空爻之下，得日辰动爻合之即出。速则当日来，迟则值日到。

【原文】如藏官下，当参飞上之六神

【解读】用爻伏于官爻下，必为凶事所羁，临勾陈跌仆损伤，临螣蛇勾连惊恐，临白虎或官鬼属土卧病不归，临玄武盗贼所阻，或贪色不归。其余下文引证类推之。

【原文】兄弟遮藏，缘是非而不返

【解读】用爻伏于兄弟下，必因赌博，加朱雀是口舌争斗，临白虎为风波所阻。

【原文】子孙把持，由乐酒而忘归

【解读】用爻伏于子孙下，必为游乐饮酒，不然因僧道，或六畜，或子孙幼辈之阻，不得归也。

【原文】父为文书之阻滞

【解读】用爻伏于父爻下，必为文书阻节，或因尊长、手艺人拘留。

【原文】财因买卖之牵连

【解读】用爻伏于旺财下，必为经营买卖得利忘家；财若空亡或遇兄动，多因折本；若加咸池，定然恋色而忘归。

【原文】用伏应财之下，身赘他人

【解读】用爻伏于应位阴财之下，必赘他人；若临阳象生合世身，必代他人掌财不返。

【原文】主投财库之中，名留宦室

【解读】用爻伏于财库下，其人必在富家掌财；伏神如遇墓绝，则是依傍度日耳。

【原文】五爻有鬼，皆因途路之不通

【解读】用爻伏于五爻官鬼之下，必因关津不通而阻也。

【原文】一卦无财，只为盘缠之缺乏

【解读】卦中动变日月皆无财爻者，为无路费不归。

【原文】墓持墓动，必然卧病呻吟

【解读】用爻如墓化墓，或持鬼墓，或伏于鬼墓爻下者，皆主卧病不回；若伏官爻下或临白虎，必在狱中，非病也。

【原文】世合世冲，须用遣人寻觅

【解读】用爻安静而世动冲起之，合起之，用爻伏藏世去提起，若用爻入墓世去破墓，皆宜自去寻觅方回。

【原文】合逢玄武，昏迷酒色不思乡

【解读】或用临玄武动而遇财爻合住，或用伏玄武财下，皆主贪花恋色不思乡也。等冲破合爻，庶可归来；若用伏玄武鬼下，而财爻不相合者，其人在外为贼未归也。

【原文】卦得游魂，漂泊他乡无定迹

【解读】游魂卦用爻发动，行人东奔西走不在一方；游魂化游魂，行迹不定；游魂化归魂，游遍方归。

【原文】日并忌兴休望到，身临用发必然归

【解读】忌神临身世或日辰克用，皆主不归；若得用临身世，出现发动或持世动，立可望归。

【原文】父动卦中，当有鱼书之寄

【解读】凡占书信，卦有父母爻动，主有音信寄来。

【原文】财兴世上，应无信之来

【解读】独占书信，以父母爻为用神，若世持财动则克父矣，故无雁信之来也。

【原文】欲决归期之远近，须详主象之兴衰

【解读】断归期，全在合待冲、冲待合、空待出旬、破待补合、绝待逢生、墓待冲开等法，当以如是推详。要知远近，兼决于兴衰。







31章 舟船

凡卜买船，断同船户?

六亲持世，可推新旧之由；诸鬼动临，可识节病之处?

初二爻为前仓，要持财福；五六爻为后舵，怕见官兄?

父作梢公，不宜伤克；龙为舟尾，岂可空刑?

螣蛇辨索缆之坚牢；白虎为帆樯之顺利?

交爻皆吉不伤身，四海遨游无阻滞?

【原文】凡卜买船，断同船户

【解读】凡卜买船与雇船，断法相同；如舟子自卜，当以船家宅断之，又非此断法也。

【原文】六亲持世，可推新旧之由

【解读】凡推船之新旧，当以六亲持世决之，财福是新，父母是旧，兄弟是半新旧，官鬼多灾惊。兼以衰旺决之。

【原文】诸鬼动临，可识节病之处

【解读】金鬼钉少，土鬼灰少，木鬼有缝，水鬼有漏，火鬼有燥裂。

【原文】初二爻为前仓，要持财福；五六爻为后舵，怕见官兄

【解读】初二爻为前仓，三四爻为中仓，五六爻为后舵。

【原文】爻作梢公，不宜伤克

【解读】卜船以父母为舟船，卜驾撑以父母爻为梢公。要旺相生合世爻为吉，如发动伤克世爻，为凶。

【原文】龙为舟尾，岂可空刑

【解读】青龙为船尾，临财旺动，持世生合世，皆主利益称意。

【原文】螣蛇辨索缆之坚牢

【解读】螣蛇为索缆，休囚值旬空则枯烂，旺相持吉神则坚牢。

【原文】白虎为帆樯之顺利

【解读】白虎属风，故取为风帆，若生旺带财福吉神，动持生合身世，则船有好帆，使风顺快；若白虎带凶鬼恶煞，旺动克害世身，或卦得反吟，主遭失风倾覆之患。

【原文】六爻皆吉不伤身，四海遨游无阻滞

【解读】六爻生合财福吉神，又生旺持世持身，动爻又不来伤克，则无往不吉，虽远游于五湖四海，亦皆顺利也。







32章 船家宅章

【原文】既明住宅之根因，再看船居之奥妙，青龙父母，袓代居居船；白虎妻财，初当船户；要识平居安稳，须观褔德．青龙初是船头，必须子孙兴旺，六为后舵，定宜褔德交重，父母刑冲，必主风狂浪急．妻财克陷，定然惹是招非，若逄兄弟交重怪，木必须重换．但遇鬼爻临用魇倒，急宜祈祥．二为猎木，须要坚方；若遇螣蛇，必生怪异；但逄朱雀，口舌灾殃；青龙利益加添，白虎损人招祸，玄武忧疑盗贼，勾陈耗散赀财．三为仓口，怕逄刑克冲害；四为桅杆，喜遇拱合生扶；五为毛缆，六合橹逄；若得相生，行船必定致富；如逄冲克，船居多主灾殃．

【原文】世爻发动，宜弃旧而从新；应位兴隆，宜世居而迪吉；世临玄武，盗贼相侵；持世勾陈，翻船损舵；白虎防堕水不虞，青龙主临危有救，螣蛇爻动主暴病之忧，朱雀爻兴有断桅之祸．

【原文】初位逄空，船头破损；二爻遇鬼，绳缆损伤，三爻最忌刑冲，仓内平基作崇；四位怕逄凶煞，破蓬发漏须防；五为毛缆，逄空必有忧疑；六是舵门，遇煞定当修换若．能依此而推，船居必无他事．







33章 何知章

何知人家父母疾，白虎临爻兼刑克．何知人家父母殃，财爻发动煞神伤．

何知人家有子孙，青龙褔德爻中轮．何知人家无子孙，六爻不见褔神临．

何知人家子孙疾，父母爻动来相克．何知人家子孙灾，白虎当临褔德来．

何知人家小儿死，子孙空亡加白虎．何知人家妻有灾，虎临兄弟动伤财．

何知人家妻有孕，青龙财临天喜神．何知人家有妻妾，内外两财旺相决．

何知人家损妻房，财爻带鬼落空亡．何知人家讼事休，空亡官鬼又休囚．

何知人家讼事多，雀虎持世鬼来扶．何知人家旺六丁，六亲有气吉神临．

何知人家进人口，青龙得位临财守．何知人家大豪富，财爻旺相又居库．

何知人家田地增，勾陈入地子孙临．何知人家进产业，青龙临财旺相说．

何知人家进外财，外卦龙临财褔来．何知人家喜事临，青龙褔德在门庭．

何知人家富贵昌，临财旺褔青龙上．何知人家多贫贱，财爻带耗休囚见．

何知人家无依倚，卦中褔德落空死．何知人家鳌破损，玄武带鬼二爻悃．

何知人家锅破漏，玄武入水鬼来就．何知人家屋宇新，父入青龙旺相真．

何知人家屋宇败，父入白虎休囚坏．何知人家墓有风，白虎空亡巽巳攻．

何知人家墓有水，白虎空亡临亥子．何知人家有香火，卦中六爻不见火．

何知人家无风水，卦中六爻不见水．何知人家两爨户，卦中必主两重火．

何知人家不拱佛，金鬼爻落空亡决．何知二姓共屋居，两鬼旺相卦中推．

何知一家有二姓，两重父母卦重临．

何知人家鸡乱啼，螣蛇入酉不须疑．何知人家犬乱吠，螣蛇入戌又逄鬼．

何知人家见口舌，朱雀持世鬼未掇．何知人家口舌到，卦中朱雀带木笑．

何知人家多争竞，朱雀兄弟推世应．何知人家小人生，玄武官鬼动临身．

何知人家遭贼徒，玄武临财鬼旺扶．何知人家灾祸至，鬼临应爻来克世．

何知人家痘疹病，螣蛇爻被火烧定．何知人家病要死，用神无救又入墓．

何知人家多梦寐，螣蛇带鬼来持世．何知人家出鬼怪，螣蛇白虎临门在．

何知人家人投水，玄武入水煞临鬼．何知人家有吊颈，螣蛇木鬼世爻临．

何知人家孝服来，交重白虎临鬼排．何知人家见失脱，玄武带鬼应爻发．

何知人家失衣裳，勾陈玄武入财乡．何知人家损六畜，白虎带鬼临所属．

何知人家失了牛，五爻丑鬼落空愁．何知人家失了鸡，初爻带鬼玄武欺．

何知人家无牛猪，丑亥空亡两位虚．何知人家无离犬，酉戌二爻空亡卷．

何知人家人不来，世应俱落空亡排．何知人家宅不宁，六爻俱动乱纷纷．

仙人造出何知章，留与后人作饭囊．祸褔吉凶真有验，时师句句细推详．




